
abonement eeltellimus, ettetellimus, ettetasutud kasutus- või külastusõigus; seda tõendav kaart, pilet vms. Ühekordne abonement maksab 20 krooni, abonement üheks kuuks aga 200 krooni. Teenuste kasutamiseks on vaja, et teil oleks kehtiv abonement. Loenguabonement, kontserdiabonement
abonent  abonemendi  kasutaja, eeltellija, ettetellija, raamatulaenutaja.  Kui abonent ei ole nõus hinnakirja muutustega, siis peab ta sellest operaato- rile kirjalikult teatama. Avamise hetkel oli võrgus 60 abonenti. Telefoni- abonent

ajastama ajaliselt sobitama, ajaliselt kooskõlastama. Proovime ajastada tantsijate füüsilist tippvormi esietenduseks. Firmad ajastavad kaupade jõudmise kauplustesse novembri teiseks pooleks. Tehased ajastavad oma uudistoodete väljatoomise messi ajaks. Ujuja käte ja jalgade töö peab olema hästi ajastatud
ajatama (majanduses) maksmist mitmele tähtpäevale jaotama. Maksu tasu- mine on ajatatud. Erakonnad ajatavad oma valimiskampaania arveid

aje sisemine tõuge, psüühiline sund, impulss. Tegutses seletamatu aje sunnil. Mingi sisemine aje sundis teda äkki sõpra vaatama minema
ajend midagi esilekutsuv (väline) mõjur, tõuge. Streigi ajend oli kahe töölise vallandamine. Mis oli rahutuste ajendiks?

akrediteerima volitama. Peole akrediteeritud ajakirjanikud ja fotograafid. Ees- tisse akrediteeritud suursaadik. Kui erakorraline ja täievoliline suursaadik soovitakse akrediteerida rahvusvahelise organisatsiooni juurde, taotleb välisminister vajadusel nõusolekut sellelt organisatsioonilt. Akrediteeri- tud ? atesteeritud õppekava lõpetamisel antakse lõpetajale riiklik diplom
atesteerima  ametlikku hinnangut  andma;  võimeid ja omadusi  hindama. Koolipsühholooge ja logopeede atesteerivad nende kutseühingud. Sotsiaal- töötajaid tuleb atesteerida. Informatsiooni Eestis atesteeritud treeneritest leiab Eesti Olümpiakomitee kodulehelt. Ülikooli õppekava atesteeriti 

alaliik liigituse allüksus. Rahandusministri määrusega kehtestatakse kindlus- tustegevuse liikide alaliigid. Põhirõhk on asetatud rahvaluulele ja selle alaliikidele. Tekstitüübid on jagatud alaliikidesse
alamliik (bioloogias) liigist vahetult väiksem süstemaatikaüksus. See on hari- liku karukella suureõieline alamliik. Eestis kasvaval valgeõielisel lõhnaval nõmmnelgil on kaks alamliiki

alaline pidevalt kestev, püsiv. Euroopa Liidu kodaniku elamisõigus Eestis võib olla kas tähtajaline või alaline. Kui tee pannakse tolmuvaba katte alla, võib saar saada esimese alalise liiklusmärgi. Alaliseks säilitamiseks võeti arhiivi sel aastal vastu ligi 3000 toimikut. Alaline elamisluba. Alaline elu- koht. Alaline komisjon
alatine alati või tihti esinev, korduv, sage. Tema alatine kaebamine on mind ära tüüdanud.  Brittide jaoks olevat alatiseks jututeemaks ilm. Moodustatakse vallavolikogu alatine ? alaline kultuuri- ja hariduskomisjon
alaliselt püsivalt. Dokumendid säilitatakse alaliselt. Alates 1. septembrist leh- vib Eesti riigilipp alaliselt Tartu Ülikooli kohal, öötundidel on lipu peale suunatud spetsiaalne valgustus. Praegusaja kirjanikest elab mõnigi veel alaliselt või suure osa aastast maal
alatiselt korduvalt. Oleme selle vastu alatiselt (’korduvalt’) võidelnud. Istungite heli- ja videosalvestused säilitatakse alatiselt -> alaliselt

andma loovutama, kellegi teise omandusse, valdusse või kasutusse siirma (kinkides, annetades). Almust  andma.  Lastele antakse taskuraha. Ta annab või viimase hinge tagant
annetama heategevaks otstarbeks v armuannina  andma; kinkima. Annetas koolile suurema summa. Lastekodule annetati mänguasju

arv kellegi või millegi hulk või kogus. Pärnu elanike arv. Kuulajate arv ulatus tuhandeni
arvukus arvurohkus, rohkearvulisus; (bioloogias) liigi isendite arv. Küsimuste arvukus näitab, et teema vastu tuntakse huvi. Põtrade arvukus suureneb

arveldama (majanduses) vastastikku maksekohustusi õiendama. Arveldasid ainult sularahas. Soomlased arveldavad eurodes, aga mõtlevad markades. Asutused arveldavad sularahata 
arvestama arvesse võtma, olulise teguri või asjaoluna silmas pidama; arvele panema, kirja panema; kaalutlema, kalkuleerima; sooritatuks pidama; kellessegi v millessegi hoolivalt, tähelepanelikult suhtuma. Peab arves- tama rahvuslikke traditsioone. Tööaastat hakkame arvestama tööle asu- mise päevast. Arvestan iga inimese kohta kaks tükki torti. Kontrolltöö on arvestatud. Arvesta kaasliiklejaga! Arvesta teiste pereliikmetega!
arvlema -> arveldama. Tavakodanike suhtumine eurosse on erinev: jälle tuleb hakata arvlema ? arveldama peenrahas. Kuidas ühistud ja elamuhalda- jad arvlema ? arveldama peaksid?
arvutama arvudega tehteid sooritama. Peast arvutama. Arvuta, kui palju see maksma läheb
arvustama kritiseerima; kriitikuna hinnangut andma. Pole mõtet arvustada inimese valikuid. Filmi ennast ei tahakski siinkohal arvustada

arveldus (majanduses) rahaliste kohustuste õiendamine ettevõtete, asutuste, organisatsioonide ja üksikisikute vahel. Nõudmiseni hoius on kõige lik- viidsem ning mõeldud arvelduste tegemiseks. Sularahata arveldus. Sula- rahaarveldus. Arvelduskonto
arvestus arvesse- või arvelepanek; registreerimine ja selle alusel kokkuvõtete tegemine. Ka majandusliku informatsiooni kogumine, töötlemine, säi- litamine ja edastamine. Punktide arvestus iluuisutamises. Materjalide arvestus. Teenistujate ja töötajate palgalehed ja -arvestused
arvutus arvutamine. Arvutuses peab olema viga. Täpne arvutus


asendama asemele panema; aset täitma. Käsikirja redigeerides tuleb mõnigi väljend sobivamaga asendada. Surmanuhtlus asendati sunnitööga. Ma asendasin teda nõupidamisel
asetama panema, paigutama. Asetasin toolid kõrvuti. Pearõhku kvaliteedile asetama
asetsema paiknema, asuma, olema. Saun asetseb järve rannal. Toimus ekskur- sioon mägitemplisse, mis asetseb 1053 meetri kõrgusel

asine (murdes) varakas, jõukas, väärt. Kutsuti kõige asisemad inimesed. Asine ?
asjalik ettekanne
asjalik tegelikkust, praktilist külge arvestav; asjakohane; ametlik-tõsine, kaine, emotsioonitu. Vastab asjalikul moel. Asjalik kriitika 

asuma kusagil olema, asetsema; aset võtma, end sisse seadma; mingit tegevust alustama; mingisse olukorda, vahekorda jne astuma. Korter asub kol- mandal korrusel. Asuti laua ümber. Asus teistsugusele seisukohale
asustama mingit ala elanikega täitma; kuhugi elama asuma. Eestlased asusta- sid saare. Asustamata piirkond
asutama rajama, looma; valmistuma. Piimatootjad on valmis asutama ühise piimatööstuse. Külalised asutasid minema

avaldama kas kõnes või kirjas midagi teatavaks tegema; publitseerima. Aval- dasin oma seisukoha. Avaldati noore näitleja surma põhjus. Avaldati ametlikud valimistulemused. Ta on avaldanud kaks romaani
avalikustama avalikuks tegema. Seni salajased andmed avalikustati. Avalikus- tati aasta aega saladuses hoitud superarvuti

edastama (teadet, andmeid) edasi andma, edasi toimetama. Informatsiooni edastama. Kool edastas võistlustööd ministeeriumile
edendama edasi arendama, edasi viima, soodustama. Kultuuri edendama. Üheks eesmärgiks on edendada hariduse ja kultuuri arengut. Toetus eden- dab ettevõtlust. Uuskasutuskeskus edendab taastarbimist
edestama (kellestki) ette jõudma või ees olema. Ta edestas oma peamist kon- kurenti kahe sekundiga. Eesti edestab alampalga poolest ELis vaid Lätit ja Leedut
etendama esitama, ette kandma; osa mängima. Pidustustel etendati ooper. Ekspresident ei etenda enam poliitikas mingit osa

eelmine varem või vahetult enne olnud, toimunud, tehtud jne. Eelmisel aastal. Eelmisel korral. Eelmised koosolekud. Eelmine sissekirjutus
eelnev millegi eel, varem toimuv või olev. Jõulukontserdile eelnev koosviibi- mine. Pühadele eelnevat tööpäeva lühendatakse kolme tunni võrra. Ema- puhkusele eelnev korraline puhkus

eestindama eesti keelde tõlkima. “Kalevala” on August Annisti eestindatud. Eestindus
eestistama eestiliseks, eestipäraseks tegema. Nimesid eestistama 

efektiivne mõjus, tõhus. Efektiivne vahend. Efektiivne asjaajamine on iga asu- tuse püsimise alus
efektne mõjuv, muljet avaldav. Efektne kübar. Efektne trepp kaunistab iga sise- kujundust

ehe ühest ainest koosnev; rikkumatu. Uuralites leitakse kulda ka ehedal kujul. Ehe rahvalaul
ehtne võltsimata; päris, tõeline; siiras. Ehtsad pärlid. Ehtne üllatus. Need roosid pole ehtsad, vaid paberist. Ehtne meremees

ehitis ehitamise tulemus. Egiptuse püramiidid on võimsad ehitised. Toompea keskaegsed ehitised. Muinsuskaitse all olev ehitis. Juurdeehitis. Palkehitis
ehitus ehitamine, ehitustegevus; struktuur. Maja ehitus jäi sel aastal pooleli. Kevadel jätkati ehitust uue hooga. Orgaanilise aine rakuline ehitus

elatama ennast või teisi ülal pidama, ülalpidamist muretsema. Elatab end pillimänguga. Et end ära elatada, kasvatab ta köögivilju ning peab taga- hoovis sigu
elatuma ise ära elama, ülalpidamist saama. Elatub toetusest. Kaheksalapseline perekond elatub 5000 kroonist kuus. Suvi on turismist elatuvate ettevõtjate jaoks seni olnud paljutõotav

elunema elanikuna asuma. Valga maakonna metsades eluneb umbes 550 põtra. Majas eluneb kuus perekonda
elutsema kiratsevalt elama, vegeteerima; elunema. Kodutud elutsevad. Siiad elutsevad Euroopa parasvöötme veekogudes

enamik suurem osa. Enamik meist ei oska itaalia keelt. Rong peatub enamikus jaamades. Enamikul juhtudel. Enamikus omavalitsustest on olemas vana- paberi jaoks eraldi konteinerid. Enamik inimesi. Enamik töödest
enamus arvuline ülekaal. Vastand: vähemus. Valdav enamus arvas teisiti. Tüd- rukud olid koolis enamuses või koolis oli tüdrukute enamus. Enamus toe- tab alkoholireklaami piiramist. Enamusvalitsus

energeetika energia saamise, muundamise, ülekande ja tarbimisega tegelev teadus- ja tehnikaharu. Hüdroenergeetika. Tuumaenergeetika 
energia keha võime tööd teha. Langeva vee energia. Energiaga varustamine. Energiakriis. Energiavarud


enne varem. Kus sa enne töötasid? Arutame enne koos, millest kirjutada
ennem pigem. Ennem  surm  kui  niisugune elu! Tuleksin  ennem  täna  kui homme

ennetama (kellestki, millestki) ette, mööda jõudma. Vaenlase rünnak enne- tati. Ta selgitas plaani põhjalikult, et ennetada küsimusi ja vastuväiteid. Kuritegude ennetamine ? ärahoidmine/vältimine/tõkestamine
ennistama endisesse seisukorda seadma; (juriidikas) uuesti kohale, ametisse vm õiguslikku olukorda seadma. Restauraatorid on ennistanud vanu haruldasi raamatuid. Ta õigused ennistati

erakordne harukordne. Erakordne sündmus. Erakordsed ilmastikutingimused. Lavastuse erakordne menu
erakorraline mittekorraline. Tuli kokku kutsuda nõukogu erakorraline koos- olek. Valitsus arutab eelarvestrateegiat erakorralisel istungil. Erakorralised tulud ja kulud. Erakorraline suursaadik. Erakorralised parlamendivali- mised

eraldis eraldatu, eraldamisel saadu. Kasumieraldis
eraldus eraldamine, eraldumine. Krundieraldus. Eraldusjoon


eraldama teiste hulgast eraldi asetama või välja tooma; mingit osa tervikust lahutama. Olulist ebaolulisest eraldama. Eraldati summad rahvaharidu- sele
eristama vahet tegema, lahus hoidma. Ei oska head halvast eristada. Filosoo- fias eristatakse kaht põhisuunda ? Filosoofias on kaks põhisuunda
eritlema analüüsima, osadeks lahutades uurima. Kirjutises on eritletud eesti kohakäänete funktsioone

erapooletu  mitte kedagi eelistav; teiste asjadesse mittesekkuv; neutraalne, mittesõdiv. Erapooletu arvustaja. Rõhutan vajadust õigust mõista era- pooletult, õiglaselt ja seaduse järgi, erandeid tegemata 
erapoolik üht poolt eelistav, mitte-erapooletu. Erapoolik kohtunik eemaldati protsessilt. Kahjuks on see tõesti nii, et paljud ajakirjandusväljaanded on selgelt erapoolikud.  Erapoolik suhtumine

eri erinev, lahknev, erisugune; eraldi olev. Palju eri arvamusi. Vastuvõtt on iga päev eri ajal. Romaan ilmus eri raamatuna
eri- spetsiaal-, eriline. Eriauhind. Eriolukord. Erikursus. Eriluba
erinev eri-, isesugune. Ta on teistest erinev. Erinevad arvamused, seisukohad. Töötavad erinevates -> eri tubades. Ta on pidanud erinevaid ameteid. Ta on pidanud mitut ametit

erinevus erisugusus, erinemine; vahe. Sotsiaalne, majanduslik erinevus. Erine- vus sõnade ja tegude vahel
erisus eriomadus. Iseloomulik erisus. Kasvataja peab tundma noorukipsüühika erisusi

esildis ametlik kirjalik v suuline ettepanek v avaldus. Asja arutatakse volikogu liikme esildise alusel. Esildised akadeemikukandidaatide kohta tuleb vor- mistada kirjalikult. Esildise kohaselt oli tegemist jätkuva ja õigustamatu sekkumisega kaebaja õigusesse
esildus esildamine; esildis. Asja arutatakse ametiühingu esildusel. Muudatused komisjoni koosseisus tehakse komisjoni esimehe esilduse alusel
esindus esindamine; esindajad (isikud, kes on valitud või nimetatud kedagi või midagi esindama või riiki ja selle kodanike huve esindav asutus). Töötab Rootsi firma Londoni esinduses. Korvpalliesindus. Diplomaatiline esindus
esitus esitamine; esituslaad. Laul kõlas uudses esituses. Rahvalaulik varieerib oma esitust. Sümfoonia esmaesitus
esitlus  esitlemine, tutvustamine.  Toimus uue raamatu esitlus. Tegemist on Powerpointi esitlusega. Tooteesitlus


esildama ette panema, ettepanekut tegema. Teema päevakorda võtmiseks peab opositsioon selle kõigepealt esildama. Käesoleva direktiivi eesmärkide saa- vutamiseks võidakse esildada edasisi meetmeid
esindama kellegi või millegi nimel, eest või volitusel esinema või tegutsema.
Esindab Eestit laskesuusatamises. Esindab asutust koosolekul 
esitama avaldama, väljendama; millegagi esinema; üle andma, midagi kirja- likku kuhugi sisse andma; ette panema. Küsimust, seisukohta esitama. Esitas seminaril huvitava ettekande. Esitab klaveril kaks pala. Esitas aval- duse ülikooli astumiseks. Võistlusele esitati 22 tööd. Alati abivalmis töö- taja esitati autasustamiseks
esitlema tutvustama. Esitlen teile oma sõpra. Esitleti uut ravimit


hävima otsa või hukka saama. Maja hävis tules. Suur osa viljasaagist hävis vihma tõttu
hävinema järk-järgult, vähehaaval hävima. Kui põud kestab, siis hävineb kõik. Vana ühiskond hävineb paratamatult


hüve hea külg, paremus; heaolu, kasu. Maised hüved. Nautis linnaelu hüvesid
hüvis  aineline vara; mingi  tarbe  rahuldamiseks  loodu.  Inimesele tarvilike hüviste tootmine
hüvitis  kahjutasu, kompensatsioon.  Rahaline hüvitis. Nõudis hüvitist kogu kahju  eest. Kannatanule  maksti  hüvitist. Koondamishüvitis, vanema- hüvitis, ravimihüvitis
hüvitus kahju tasumine, heakstegemine. Sai hüvituseks natuke raha. Hüvitus- summa

isik üksikinimene. Politsei järelevalve all olev isik. Eraisik. Isikut tõendav doku- ment. Füüsiline isik ja juriidiline isik. Ajalooline isik
isiksus (psühholoogias) inimene, kellel on eneseteadvus ja sotsiaalne roll. Õpetaja isiksus. Isiksuseomadus


juhataja asutust, koosolekut vm juhatav isik; tegijanimi verbist juhatama. Klassijuhataja. ÜRO kaitsejõudude juhataja. Tee on selge,  me ei vaja juhatajaid
juhendaja juhendav isik. Minu väitekirja juhendaja on mainekas professor. Esi- mese kursuse juhendaja
juht (omastavas käändes: juhi) juhataja, tööd korraldav või juhtiv isik; (füüsi- kas) aine, mis juhib elektrit, soojust, heli vm; käsiraamat või tahvel, mis kirjeldab mingi koha vaatamisväärsusi või annab muud vajalikku teavet. Tippjuht. Riigijuht. Koorijuht. Soojusjuht. Majajuht 
juhtija juhtiv isik, juht. Firma sai uue turundustöö juhtija. Elektritööde tegemi- sel vastutab ohutuse eest töö juhtija

juhatama seletuse abil kätte näitama või leida aitama; millegi kulgu või tege- vust suunama. Võõras juhatas nad bussijaama. Välisdirigent tuleb orkest- rit juhatama detsembris
juhendama juhtnööre andma, nõu andes suunama. Juhendab üliõpilast, õppe- praktikat. Maleolümpialasi juhendab eksmaailmameister. Leedulane juhendab Eesti noornäitlejaid
juhtima liikumisele suunda  andma; tegevust suunama  või teatavas suunas mõjutama; (füüsikas) edasi kandma, läbi laskma. Riiki juhtima. Autot juhtima. Vestlust juhtima. Elektrit juhtima

juhend  reeglite või õpetuste  kogu, eeskiri. Ametikirja  koostamise juhend. Ametijuhend. Kasutusjuhend
juhis reegel. Täpsed juhised. Selle kohta ei saa juhist anda. Käitumisjuhis. Õige- kirjutusjuhis

juht (omastavas käändes: juhu) juhtum, üksiksündmus, puhk, kord. Käesolev juht ?  see, praegune juhtum.  Millisel juhul?  Paremal juhul. Äärmisel juhul. Igal juhul
juhtum juht, üksiksündmus, puhk, kord. Erakordne juhtum.  Erandjuhtum, surmajuhtum, õnnetusjuhtum
juhus ettearvamatu sündmus või olukord. Ootab parajat juhust. Õnnestumises mängis tähtsat rolli juhus. Jättis juhuse kasutamata

jälg elusolendi või sõiduki liikumisest tekkinud märk või rada maas; märk kokkupuutest mingi esemega; tegevuse mõju või tagajärg. Koer võttis üles jänese jäljed. Vankri jäljed. Pisarate ja väsimuse jäljed näol. Poriste käte jäljed laudlinal. Maavärina jäljed. Võltsis dokumente oma teo jäl- gede varjamiseks
jäljend täpne jälg; järeletehtu, koopia, imitatsioon. Pitsati jäljend on pitser. Süvendjäljest teevad kriminalistid jäljendi. Templijäljend 
jälgima midagi (liikuvat) pilguga saates vaatlema, seirama; (mõttega) kuulama; kuulama ja vaatama. Laste silmad jälgisid iga ta liigutust. Oli teiste vest- lust sõnatult jälginud. Jälgisin seriaali tegelasi tummalt ja ükskõikselt.
järgima  millegi järgi toimima.  Järgib seadust, nõuandeid. Alaealiste tööle- võtmisel tuleb järgida piiranguid. Mootorsaaniga sõites tuleb järgida ohutusnõudeid

järgmiselt  järgmisel viisil. Tulud jaotati järgmiselt: … Paragrahvi 2 lõige 3 muudetakse ja sõnastatakse järgmiselt: … Defekti ilmnemisel talitage järgmiselt …
järgnevalt (järjekorras) edasi. Järgnevalt käsitletakse marjapõõsaste istutamist. Järgnevalt õpime ära polkasammu. Alljärgnevalt


jäte (kasutuskõlbmatu) jäänus. Toidujätted
jääk üle- või järelejäänud osa. Konto jääk oli 150 krooni. Lõunasöögi jäägid pandi külmkappi
jäänuk bioloogias või geoloogias: relikt, endisajast säilinu. Lehmja tammik on jäänuk kunagisest ulatuslikust tammemetsast. Jäänukloom. Jäänuktaim. Jäänukjärv
jäänus järelejäänu, säile. Laeva jäänused leiti kolm aastat hiljem. Taimede jää- nused ehk taimejäänused
jäätmed ülejäänu, mis on otseseks ülesandeks kõlbmatu, kuid toormeks kõlb- lik, nt vanapaber, vanametall. Puidujäätmed. Tootmisjäätmed. Toidu- jäätmed. Jäätmekäitlus

kaasnema (millega?) kaasas käima või olema, koos esinema. Troopikatsüklo- nitega kaasnevad paduvihmad. Õigusega kaasnevad kohustused
kaasuma (millele?) juurde tulema, liituma. Bronhiidile võivad kaasuda teised hingamisteede haigused. Uuendusele kaasusid soovimatud nähtused

kaitse (omastavas käändes: kaitse) kaitsmine; kaitseseisund; kaitsjad. Kaitseks vaenlase vastu rajati kindlustused. Astus nõrgema kaitseks välja. Omand on seaduse kaitse all. Vastasmeeskonna kaitse mängis nõrgalt. Keskkon- nakaitse. Lastekaitse. Looduskaitse. Muinsuskaitse
kaitse  (omastavas käändes: kaitsme) kaitsevahend. Rulluiskude laenutajad annavad ka kaitsmed. Põlvekaitse. Piksekaitse. Kaitsmekarp 

keelama mitte lubama. Õpetaja keelas lapsi. Ta ei keela kellelegi oma abi. Kool keelas lastel kartulikrõpsude  söömise
keelustama keelu alla panema, ära keelama. Tsensuur keelustas ajalehe. Tuu- marelva keelustamine. Austrias keelustati geneetiliselt muundatud mais

kestus vältus, ajaline pikkus. Tööpäeva kestus. Matka kestus oli viis tundi. Laboratooriumis uuritakse ravimite mõju kestust
kestvus edasikestmine; vastupidavus, püsivus. Tegevuse kestvus või lõpetatus. Paekivi kestvus


kinge (omastavas käändes: kinke) (juriidikas) kinkimine. Kinkeleping
kingitus ehk kink kingitav ese. Sai kingituseks serviisi. Jõulukingitus


kinnistama liikumatuks muutma;  kellegi valdusse, kasutada või hooldada andma; (juriidikas) kinnistusraamatusse  kandma.  Tuiskliiv kinnistati puude istutamisega. Kordamine kinnistab õpitut. Omand kantakse kin- nistamiseks kinnistusraamatusse. Kinnistus
kinnitama  millegi külge kinni  panema; kindlamaks, tugevamaks tegema; heaks kiitma, midagi eriti toonitama; (juriidikas) millegi õigsust, tõele- vastavust tõendama; otsusele kehtivust andma. Kinnitab riiuli naeltega seinale. Faktid kinnitasid oletust. Kinnitas, et räägib tõtt. Allkirjaga kinni- tatud dokument. Järgmise aasta eelarve on kinnitamata. Kinnitus

kinnistu krunt koos hoonetega. Müüa kinnistu. Tulevikus taastatakse kinnis- tute kõrval asuv kunagine park. Üks tallinlane juba ootab, et oma tühjalt seisvat kinnistut miljonite eest maha müüa
kinnistus kinnistamine; kinnistumine. See on üks minu kõige sügavamalt kin- nistunud uskumusi. Kinnistunud on teadmine, et meie ainuke rikkus on põlevkivi

kirjeldama  jutustades  või kirjutades  millestki ülevaadet andma.  Kirjelda mulle, kuidas ta  välja näeb. Esimesena kirjeldasid uusi maid  kaup- mehed, sõjamehed ja rändavad usukuulutajad. Kirjeldasin ainult ühte juhtumit
kirjendama sissekandeid tegema (nt raamatupidamises). Kirjendab selle summa konto kreeditisse. Asutus dokumenteerib kõik majandustehingud ning kirjendab need. Majandustehingud dokumenteeritakse ja kirjenda- takse nende toimumise momendil või vahetult pärast seda

kogu ainsuses oleva nimisõna laiend, mis näitab, et eset, nähtust vm käsitle- takse täies ulatuses; kellegi või millegi kõige üldisem väliskuju; esemete või ainestiku süstematiseeritud hulk; koondteos, koguteos; esindus- või juhtimisorgan; ebamäärane hulk inimesi, nähtusi vms ühtse rühmana. Võõrandati kogu vara. Mehe raske kogu hoidis vimma. Fotokogu. Muu- seumi kogud. Seaduste kogu. Novellikogu. Seadusandlik kogu. Riigikogu. Volikogu. Suur kogu inimesi. Veekogu. Udukogu
kogumik ühtekogutud  v -koondunud  esemete kogu. Kogumik sisaldab tea- dusartikleid. Kogumik lõbusaid lühifilme, kus meisterlikult on kombinee- ritud looduskaadrid ning arvutianimatsioon. Iga viie aasta järel on Juura kirjastus andnud välja kogumiku Õiguskeele olulisematest kirjutistest
kogus hulk, kvantum. Politsei avastas suure koguse salasigarette. Süsinikdiok- siidi kogused atmosfääris on ülikõrged

kohaldama kohakuti paigutama; (juriidikas) õigusakti konkreetsel juhul rakendama. Haava servad kohaldati. Kolmandat paragrahvi ei saa selles asjas kohaldada
kohandama kohaseks tegema. Tootmist kohandati turu nõuetega. Kohandasin oma ettekannet vastavalt kuulajaskonnale. Kohandas oma teosed kesk- mise lugeja maitsele. Kauplemiseks kohandatud hoone
kohanema kohaseks v sobivaks muutuma,  harjuma. Meie keha peab olema võimeline kohanema nii kuuma  kui ka külma, nii kuiva kui ka niiske ilmastikuga. Euroopa Liit peab kohanema maailmaturu konkurentsiga. Kuidas inimesed Teie kodukandis kohanesid uute oludega?
kohanduma ennast kohandama. Riigikogu aseesimehe hinnangul peab Euroopa kiiremini kohanduma  muutustega maailmamajanduses. Valitsus peab kohanduma riigieelarve laekumiste väiksema kasvuga. Eriti hästi on suut- nud tarbijate muutunud harjumustega kohanduda turismitööstus
kohastuma (bioloogias) loodusliku valiku toimel evolutsiooniliselt kohanema (organismide rühma kohta). Viljapuud on kohastunud talvituma mada- las temperatuuris. Osa ürgsetest putuktoidulistest kohastus õhueluga. Ajapikku kohastus inimese välimus selle kohaga, kus ta elas, ja kujunesid välja kolm põhigruppi – negriidid, mongoliidid ja europiidid 

kompetents võimkond, võimupädevus, võimupiirid. Kohtu kompetents. Sõja- tribunali kompetentsi kuuluvad kuriteod
kompetentsus asjatundlikkus, pädevus. ˇürii kompetentsuses ei ole põhjust kahelda. Töötaja autoriteet ja kompetentsus on olulised tegurid

kompleks esemete, omaduste, nähtuste terviklik kogum; hingeelu kerge häire. Tallinna Tehnikaülikooli hoonete kompleks Mustamäel. Oidipuse komp- leks
komplekt täielik kogum ühtekuuluvaid esemeid. Mööblikomplekt. Pesukomp- lekt. Komplektlõuna

kontsept kavand; (filosoofias) üldmõte, mõiste. Tingimus, et teie loete kõigi nende ettekannete kontseptid läbi (Jaan Kross)
kontseptsioon  käsitus, vaadete süsteem. Teadlane esitas uuritava nähtuse kohta hoopis uue kontseptsiooni. Ajalookontseptsioon

konsulent põllumajandusnõuandja. Konsulendi töös on oluline nii erialane kui sotsiaalne kompetentsus. Sobivad sordid leiate puuviljakasvatuse konsu- lendiga nõu pidades. Atesteeritud konsulendid
konsultant erialane nõustaja, juhendaja. Töötab raamatukogus konsultandina. Mõned konsultandid on sidunud  oma igapäevatöö konsultatsioonifir- maga, mõned ülikooliga. Teaduskonsultant. Müügikonsultant

koormis (riiklik) kohustus; (füüsikas, tehnikas) koormav raskus. Üürileandja saadab  üürnikule iga kuu  üüri, kõrvalkulude, maksude ja koormiste kohta arve. Koormis on kohustus, mis kehtestatakse füüsilistele ja jurii- dilistele isikutele. Kas kangid jäävad tasakaalu, kui koormised sukeldada vette?
koormus töösse rakendatuse määr, kohustuste kogusumma; (füüsikas, tehni- kas) koormise mõju. 35tunnisest normist suurem tegelik koormus (enam kui 50 tundi) on üks põhjus, mis muudab õpetajatöö stressirohkeks. Õpi- laste koormuse hulka võib arvata ka kaugelt koolis käimise. Dünaamiline koormus on mõiste tugevusõpetusest, mis tähendab suure kiirusega muu- tuvat koormust
koormatis koormis, (riiklik) kohustus asjaõigusseaduses. Kohustuse olulise rikkumise eest tasub koormatise täitja linnale leppetrahvi. Koormatis ei pane kinnisvara omanikule mingeid kohustusi, enne kui ta soovib kinnis- vara müüa. Korterite erastamise käigus ei kasutatud koormatist

koosseis isikud, kellest koosneb asutus või kollektiiv. Valitsuse koosseis. Rah- vastiku sooline koosseis. Algkoosseis. Isikkoosseis
koostis ainete või osiste kogum. Mulla koostis. Gaasi keemiline koostis. Koostis- aine

kujutama konkreetsel, nähtaval kujul esitama, nähtavat  pilti, kuju looma; olema, moodustama. Foto kujutas noort naist lapsega. Lavapilt kujutab talutuba. Vapil on kujutatud kotkas. Romaan kujutab endast triloogia vii- mast osa. Tema elukäsitlus ei kujuta endast terviklikku süsteemi
kujutlema (endale) ette kujutama. Kõik läks teisiti, kui olime kujutlenud. Kujut- lesin olukorda hullemana. Ette kujutlema ? kujutlema, ette kujutama

kujutlus kujutlemine, kujutlemise tulemus, ettekujutus. Ekslik kujutlus. Pette- kujutlus. Kujutlus Veneetsiast on ikka seotud kanalite ja gondlitega. Tal on tekkinud sõjast ähmane kujutlus. Kujutluspilt
kujutus  kujutamine; kujutis. Külaelu realistlik kujutus näidendis. Olustiku- kujutus. Kujutusviis

käitama käia laskma, kõnnitama, käigus hoidma, kasutama. Ettevõte käitab veepuhastusseadmeid puudulikult
käitlema kohtlema, (kellegagi, millegagi) ümber  käima. Jäätmevaldaja  on kohustatud käitlema tema valduses olevaid jäätmeid. Toiduainete käit- lemine

käsitama aru saama, mõistma; tarvitama, rakendama. Kuidas seda nähtust käsitada? Kõnet käsitati üleskutsena. Käsitab olukorra tõsidust vääralt. Seda nähtust  on käsitatud ühekülgselt. Kunstnik  käsitab meisterlikult värve. Käsitus. Maailmakäsitus
käsitlema (vaimselt) tegelema (millegagi), arutama (midagi); töötlema, kee- miliselt mõjutama. Teemat käsitlema. Loeng käsitles kasvatustööd. Film käsitles sõjasündmusi. See paragrahv käsitleb töökaitset. Artiklis käsitle- takse meie hariduselu probleeme. Riiet käsitleti happega. Käsitlus. Teema- käsitlus
käsitsema käte abil kasutama, nt masinat, tööriista. Käsitseb osavalt kirvest. Ta õpib mitut muusikainstrumenti käsitsema. Käsitsemisjuhend. Käsitse- misoskus

lahend  tulemuseks saadud  kindel väärtus, otsus vms. Võrrandi lahendid. Kohtulahend
lahendus lahendamine, selle tulemus. Probleemi lahendus. Kas näed asjale muud lahendust? Hädalahendus. Lõpplahendus

liigendama liikmeteks, osisteks lahutama. Sõnaraamatus on sõnaartikkel lii- gendatud tähendusteks. Liigendatud tekst. Liigendus
liigestama  osadeks jaotama (harilikult geograafias). Jõeorg  liigestab maas- tikku. Mandrid liigestavad maailmamere ookeanideks. Liigestus
liigitama liikideks või rühmadeks jaotama, klassifitseerima. Struktuuri järgi võib klassifikaatoreid liigitada hierarhilisteks ja lineaarseteks. Ehitus- kulud on liigitatud kümneks kulurühmaks. Liigitus

loendama ära lugema, arvu kindlaks tegema. Teedeinstituut loendas Jõhvi ümbruse autosid. Looduskaitsjad loendavad rändlinde. Loend
loetlema ükshaaval nimetades üles lugema. Loetles Eesti suuremad järved. Ta loetleb peast valdkonna olulisemaid õigusakte. Üles loetlema ? loetlema, üles lugema

lõige lõikamine; sälk; paberist vms mudel; eseme läbilõikamisel saadav pind; (juriidikas) paragrahvi osa. Kirurg avab täpse lõikega haige kõhukoopa. Arvutab silindri lõike pindala. Kleidi lõiked. Selgitus palgaseaduse parag- rahvi 36 lõike 3 kohta. Pikilõige. Ristlõige
lõik lõigatud tükk; eraldatud või piiratud osa; uuest reast algav tekstiosa. Liha- lõigud. Porgandilõigud. Rulaadi serveeritakse külmade lõikudena. Suusa- raja raskeimaks lõiguks oli pikk tõus. Tekst on liigendaud lõikudeks

lähetus komandeering. On Tartus lähetusel. Välislähetus
läkitus läkitamine; kiri, pöördumine  vms. Presidendi läkitus rahvale. Uus- aastaläkitus

maks seadusega kindlaksmääratud korras määratav rahaline kohustis. Palgast lähevad maksud maha. Maamaks on riiklik maks, mis laekub 100% ula- tuses maa asukohajärgse kohaliku omavalitsuse eelarvesse. Aktsiisimaks. Käibemaks. Sotsiaalmaks. Tulumaks. Maksumaksja
makse maksmine; millegi eest tasutav summa. Maksed kommunaalteenuste eest. Sularahamakse. Kaardimakse. Ettemakse. Sissemakse. Maksekorral- dus. Makseteatis

mõjukas mõjujõuline, mõjuvõimas. Mõjukas poliitik. Mõjukas organisatsioon. Mõjukus
mõjus mõjuv, tõhus. Uued mõjusad ravimeetodid. Tuleb mõjusamaid meetmeid rakendada. Tal polnud mõjusat põhjust tööst keelduda. Mõjusus

mõõde (omastavas käändes: mõõte) mõõtmine. Täpsed mõõted. Mõõtevahen- did. Mõõtetulemus. Mõõtetäpsus
mõõde (omastavas käändes: mõõtme) dimensioon, nt pikkus, laius, paksus, kõrgus. Mõõtmeid suurendama. Jalgpalliväljaku mõõtmed. Mõõtmeist olenevalt jagunevad jahid klassidesse
mõõt mõõtevahend; mõõtühik. Perenaise kõige käepärasemad mõõdud on tee- klaas ja supi- või teelusikas. Jätsime esimese saetud halu järgmistele mõõ- duks. Meetermõõdustiku mõõdud. Vakamaa ja külimit on endisaegsed mõõdud

märge (omastavas käändes: märke) üks dokumendirekvisiite. Kooskõlastus- märge. Saabumismärge
märge (omastavas käändes: märkme) napp ülestähendus, notiits. Teeb tasku- raamatusse märkmeid. Kui tahad reisikirja kirjutada, tuleb reisil pidevalt märkmeid teha
märgend liigile osutav lühend, eeskätt sõnastikus. Stiilimärgend. Erialamärgend
märgis eristusmärk, iseloomustav tähis. Rõngastatud linnu märgis koosneb tähtedest ja numbritest. Numbermärgis. Tähtmärgis
märk ese, kujund, kujutis vm, mis viitab millelegi, tähendab midagi; tähis. Kui sõiduk on pargitud keelava märgi mõjualasse, siis sõiduk teisaldatakse. Briti disainiajakiri ülistab Eesti märki. Punane Rist on muret avaldanud oma punase ristikujulise märgi kasutuse pärast sõjateemalistes arvuti- mängudes. Firmamärk 
märkus lühike (kirjalik või suuline) arvamusavaldus; nõrk noomitus; lisandus millelegi, lühike selgitus. Tegi ettekande kohta paar asjalikku märkust. Õigusaktides on paragrahvidele lisatud veel täpsustavaid ja selgitavaid märkusi. Võistleja sai kohtunikult märkuse

määrama ette kirjutama; kindlaks tegema, välja selgitama; ette nähtud olema. Selle otsuse punkt 30 määrab … Ta määrati kooli direktoriks. Liiklus- politseinik võib määrata eeskirjade rikkumise eest rahatrahvi. Selles baaris määrab joogihinna kliendi välimus. Tähtede järgi saab aega ja ilmakaari määrata. Arst määrab diagnoosi. Need sõnad polnud sinule määratud
määratlema defineerima, mõistet piiritlema. Täpselt määratletud mõisted. Sõnade mõningaid tähendusnüansse on raske määratleda. Ettevõte mää- ratleb turu ja kliendid ? Ettevõte määrab kindlaks turu ja kliendid

nimetus üldnimi, mingit esemete, nähtuste vm liiki ja ühtlasi selle liigi mis tahes liiget tähistav keelend. Miisu on nimi  ja kass nimetus. Lillede ladinakeelsed nimetused. Ametinimetus. Aunimetus
nimi pärisnimi, üksikobjekti tähistamiseks kasutatav keelend. Kaupluse nimi on Kangas ja Nööp. Nimede register on teose lõpus. Kõigi soovijate nimed on kirjas

norm piirmäär, ettenähtud hulk, kogus, suurus vm; väljakujunenud või keh- testatud reegel; ettekirjutus. Linnale määratud I kvartali metsaraie normi täitmine. Augusti keskmine temperatuur püsis normi piires. Kirjakeele normi valdamine kuulub keeleseadusega ettenähtud juhtudel töötaja kutseoskuse hulka
normatiiv normiks olev piirsuurus  või nõue. Lähiajal on võimalus norma- tiive täita veel mitmetel tippsportlastel. Väga oluline on vajalike seaduste, õigusaktide ja normatiivide tundmine. Eestis ei ole normatiivi lämmastik- dioksiidi kohta. Jäätmekäitlusega ei tohi kaasneda normatiive ületavat mõju tervisele ega keskkonnale

nõudma soovi või tahtmist  kategoorilises vormis esitama. Ülikool palkab inkassofirma võlgu välja nõudma. USA hakkab turistidelt nõudma küm- met sõrmejälge. Paljud arvutikasutajad ei oska nõuda oma arvuti päde- vat seadistamist 
nõustama nõu andma. Nõustab töötajaid õigusasjus. Endine linnapea hak- kab presidenti nõustama. Milliseid teadmisi on vaja selleks, et korralikult nõustada?
nõutama hankima, muretsema, soetama. Nõutab teateid venna kohta. Ameti- ühing hakkab riigiteenistujatele palgalisa nõutama. Enamik eestlasi nõu- tas rahvusliku konservatooriumi avamiseni eriharidust Peterburis

näide üksiknähtus (ese, olend, fakt, sündmus vm) millegi üldisema ilminguna, esinemisjuhuna või tõendina. Konsultant selgitab näidete varal, kuidas hüvitist arvutada. Näidisloetelu on esitatud kõige üldarusaadavamatest näidetest. Oma arvamust põhjendatakse näidetega
näidis teatud liiki, laadi vms esindav aineline näide (ese, proovitükk jne); ees- kuju, standard. Kutsehaigusest tingitud tervisekao hüvise arvutamise näi- dis. Lisatud majandusaasta aruande näidis on mõeldud aktsiaseltsidele. Kas keegi võiks öelda, kust ma leian avalduse näidise?

ohjama ohjadest juhtima; tööd või midagi muud otseselt korraldama; tipp- juhtimisega võrreldes madalamal astmel juhtima. Ohjab hobust. Seltsi ohjab uus esimees. Austraalia leiutis ohjab ? ohjeldab Eesti autovargaid
ohjeldama ohjes hoidma, talitsema, taltsutama. Raevu ohjeldama. Ohjelda oma tujusid! Suudab end vaevu ohjeldada. Jõgi on tammiga ohjeldatud. Eesti teeb pingutusi, et ohjeldada salatoodetega äritsemist

omandama (omandiks) saama, endale saama; õppima, saavutama. Omandas maja pärandina. Ta omandas Itaalia disainifirma. Teadmisi omandama. Kogemusi omandama
omastama omaks tegema; (omavoliliselt) endale võtma. Taim omastab mul- last mineraalaineid. Aedviljast omastab organism kaltsiumi suhteliselt halvasti. Kassapidaja omastas võltsitud dokumentidega suurema raha- summa. Postitöötajale, kes omastas tuhandeid kroone pensioni- ja toetus- raha, mõisteti tingimisi vangistus
omistama kellelegi midagi omaks või kuuluvaks pidama. Gutenbergile omis- tatud trükis osutus veidi hilisemasse ajajärku kuuluvaks. Ärge omistage mulle sõnu, mida ma öelnud pole! Tulele on omistatud maagilist mõju. Talle omistati ? anti aukodaniku tiitel 

orienteeriv ligikaudne. Käsikirja orienteeriv maht. Toote orienteeriv hind. Pro- jekti orienteeriv maksumus
orienteeruv suunatud. Tarbijale orienteeruv tootmine. Orienteeruv ajakava -> orienteeriv ajakava


osundama (keda? mida?) tsiteerima. Osundatud teos. Ta osundas oma aasta- päevakõnes presidenti. Umbusaldusavaldus osundas ? osutas ministri ja ministeeriumi töö puudujääkidele
osutama (millele? kuhu?) näitama, viitama; ilmutama, avaldama, üles või välja näitama. Perenaine osutas käega diivanile. Teeviit osutas vasakule. Uuring osutas valupunktile. Puudused osutavad halvale juhtimisele. Osu- tas elavat huvi meie kavatsuste vastu

otsus tulemus või seisukoht, millele jõutakse pärast arutamist või kaalumist; (juriidikas) liik õigusakte. Õige otsus. Kaalusin kaua, kuid otsusele ei jõudnud. Tulime otsusele teised appi kutsuda. Tegi oma otsuse teatavaks. Kohus läks otsust tegema. Sõjakohtu otsusega määrati spioonile surma- nuhtlus. Otsus Eesti Vabariigi maareformi seaduse rakendamise kohta
otsustus otsustamine; (loogikas) mõtlemisvorm, milles midagi jaatatakse või eitatakse. Maitseotsustus (’maitse järgi otsustamine’). Kahest üksteisele vasturääkivast otsustusest peab üks olema väär. Õigusliku otsustuse tege- mine on pisut erinev poliitilisest otsustusest

pakkumine (< pakkuma). Nõudmine ja pakkumine. Karjasaaduste pakkumine maailmaturul kasvab
pakkumus pakkumise üksikjuhtum. Soodne pakkumus tuleb vastu võtta. Esialgse pakkumuse saamiseks palume täita ankeet. Meile tehti hinnapakkumus

parandama kahjustust,  riket, viga kõrvaldama, (eset) kasutuskõlbulikuks tegema; paremaks tegema, puudustest v pahedest vabastama; halvasti tehtut  õige(ma)ks tegema, viga v vigu kõrvaldama. Mehed paranda- sid sisselangenud silda. Hilinenud vabandamine ei paranda enam asja. Parandasin vea arvutustes
parendama millegi kvaliteeti paremaks muutma. Heledad värvitoonid paren- davad ruumi  valgustust. On parendatud töötingimusi. Soovime kodu- linna imagot parendada ? parandada 

pealis pealmine osa. Kinga pealis ja sisetald on valmistatud naturaalsest nahast.
Pealis- ehk dekoratiivkihi paksusest sõltub see, kui tundlik  on põrand mehaaniliste vigastuste suhtes
pealdis pealekirjutatud või -trükitud osutav lühitekst. Tulekustuti pealdis on eestikeelne. Pealdis peab sisaldama testaatori isikuandmeid ning testa- mendi  hoiuleandmise kuupäeva. Juhataja kirjutas avaldusele pealdise “Nõus”
päis algusosa, pea. Päises leidub tavaliselt info faili viimase uuendamise aja, vii- mase tõlkija jne kohta. E-kiri koosneb päisest ja kehast. Dokumendi päis

pitsat pitseri löömise vahend. Instituudi pitsat. Lõi pitsatiga tõendile pitseri. Sümboolse rituaali käigus hävitati paavst Johannes Paulus II sõrmus ja pitsat. Vabariigi Presidendi pitsati kasutamine protokollitakse. Pitser on pitsati jälg
pitser pitsatijälg. Tõendil on allkiri ja pitser. Notar lõi testamendile pitseri alla. Kuluarvele pole müüja pitserit ja allkirja vaja


projekteerima projekti koostama, kavandama; (matemaatikas) eset tasapinnal kujutama. Seaduse järgi tohib projekti muuta hoone projekteerinud arhi- tekt. Hoonete projekteerimisel tuleb säästlikult suhtuda ümbritsevasse loodusesse
projitseerima joonise v eseme kujutist ekraanil esitama. Seinale projitseeriti küla kaart. Laval võttis teine kaamera lauljaid üles ning nende ilmed projitseeriti ka kohe samas ekraanile

puit puu ainena ja materjalina. Tarbepuit. Küttepuit. Paberipuit. Puitarhitek- tuur. Puitehitis
puu pikaealine kõrgema tüvega puittaim. Kidur puu. Hiie pühad puud


põhjendus põhjendamine, argumentatsioon. Põhjenduseks toodi ÜRO tuuma- resolutsioonide rikkumine. Põhjenduse oma käitumisele leiab osav ini- mene alati. Puudusid põhjendused üldplaneeringu muutmise  vajaduse kohta
põhjus olukorra, nähtuse vms esilekutsuja. Mis on see põhjus, mis toob Teid muuseumi? Piloot viitas õnnetuse põhjusena propelleriveale. Madal vere- rõhk võib olla halva enesetunde põhjuseks 
põhistama  (juriidikas) motiveerima; põhjendama.  Võlgnik peab pankroti- avalduses põhistama oma maksejõuetuse ja lisama võlanimekirja. Riigi- kogu üllitist põhistati peamiselt vajadusega vältida rahaliste väljamaksete tegemist juba intresse tasunud isikule
põhjendama argumenteerima;  tõestama. Prefekt põhjendab alluvate kehva keeleoskust puuduliku praktikaga. Piletihinna tõusu põhjendati mootori- kütuse aktsiisi tõusuga. Ametnikud pahastele pensionäridele maamaksu tõusu ei põhjendanud

pühendama kellegi või millegi peale midagi kasutama või kulutama; kel- legi või millegi auks, mälestuseks vms määrama; kedagi talle tund- matu  või teadmatu  asjaoluga tutvustama.  Pühendan kogu oma vaba aja perekonnale. Senisest suuremat tähelepanu tuleb pühendada kesk- konnakaitsele. Ta pühendas oma loengu tõlkeprobleemidele. Kitarrisoolo pühendas ta oma pojale. Vana kalur pühendas poisikese kalapüügi sala- dustesse
pühitsema tähistama, (pidulikult) pidama; (rituaalse puhastamisega) pühaks tegema, tunnistama  või kuulutama; õnnistama.  Pühitsesime raamatu ilmumist. Täna pühitsetakse Ungaris rahvuspüha. Me pühitsesime vaba- riigi aastapäeva asjalikult ja toimekalt. Surnu maeti pühitsetud mulda. Peapiiskop pühitseti ametisse. Eesmärk pühitseb abinõu

reaalne tõeline, tegelik; tegelikkust arvestav, teostatav. Eelmisel suvel alanud finantssurutis on  hakanud  ilmnema  ka  reaalse mõjuna  majanduses. Kindlustuskelmuses süüdistatav sai reaalse vanglakaristuse.  Tervishoiu- töötajad nõuavad reaalset palgalepet
realistlik   tegelikkust  arvestav;  realismil  põhinev.  Eesti vajab  realistlikku arengustrateegiat. Koostati realistlik eelarve. Avati ülevaatenäitus “Rea- listlik kunst Eestis”

retsept arstitäht; segu koostise ja valmistamise kirjeldus. Arst kirjutas retsepti. Kirjutasin retsepti üles ja tegin kodus samasuguseid küpsiseid. Tallinna Haridusamet annab välja preemia parima koolitoidu retsepti eest. Suusa- määrde retsept
retseptuur (farmakoloogias) ravimite valmistamine ja väljastamine retseptide järgi; vastav õpetus. Ta töötab retseptuuriosakonnas. Nii farmatseudid kui ka meedikud õpivad retseptuuri. Jogurti retseptuuri ->  retsepti peab korrigeerima

rööbas sõiduki ratta sügavam jälg maapinnas; vedurit, kraanat või muud liiku- vat seadet suunav (harilikult ka kandev) teraslatt. Püüab autot vett täis rööbastest välja juhtida, aga rattad libisevad ikka rööbastesse tagasi. See juhtus just siis, kui elu oli mõnusalt rööpasse seatud. Rööpa kandevõime. Raudteel kinnitatakse rööpad liipreile. Kolm vagunit jooksis rööbastelt maha. Tramm sõitis välja, sest rööpad olid liiga kulunud
rööbe rööpapaar; maismaasõiduki rataste vahekaugus. Kitsarööpmelise raud- tee rööpme laius on väiksem kui 1435 mm. Asulates on raudtee kaitse- vööndi laiuseks rööpme teljest 30 meetrit. Sellel traktoril on nii esi- kui ka tagarataste rööbe reguleeritav

salvestis salvestamise tulemus. Meie heliarhiivis on rohkesti salvestisi. Ainus teadaolev kirjanik Oscar Wilde’i hääle salvestis on tõenäoliselt võltsing. Fotosalvestis
salvestus salvestamine. Tehnika on salvestuseks valmis. Populaarse telesaate “Laulge kaasa” salvestus jäi äikese ja tormituulte tõttu ära


seade (omastavas käändes: seade) seadmine; seatu. Palju sõltub küsimuse seadest. Lilleseade. Hääleseade. Auto oli teisel treeningul nagu ära vahetatud, me ei suutnud leida õigeid seadeid. Seadeid saab reguleerida ka juhtpuldi kaudu
seade (omastavas käändes: seadme) omavahel ühendatud seadiste või plokkide kogum. Keerukad tehnilised seadmed. Seadmete hooldamine. Vargad viisid kuivatist 75 000 krooni väärtuses seadmeid. Eestisse too- davate seadmete tehnilistele tingimustele vastavuse eest vastutab eelkõige sissetooja. Jahutusseade. Kliimaseade. Mõõteseade
seadis  konstruktsioonilt  terviklik, kuid iseseisvalt mittekasutatav  seadme, aparaadi või masina osa. Optilised seadised. Mõõteriistade registreerivad seadised. Fotoaparaadil on teravustamise seadis. Liftil peab olema kiirust piirav seadis
seadmestik seadmete kogum. Kortermajast leiti kanepi kasvatamiseks mõel- dud seadmestik. Investeeriti ka tehase uude seadmestikku. Katelseadmeks nimetatakse kompleksset seadmestikku veeauru või kuuma vee tootmiseks ja väljastamiseks 

seis seismine, seismisviis; olukord, staatus. Harjutuste hulka kuuluvad püs- tiseis ja põlvitamine ühel jalal. Perekonnaregistrisse tähendatakse kõik isiku perekonnaseisu muudatused sünnist surmani. Kuidas muuta Eesti demograafilist seisu positiivses suunas? Mängu seis on 2 : 1
seisund seisukord, olukord. Vanaema tervislik seisund oli paranenud. Kellelt olete saanud teavet oma tervisliku seisundi ja ravi kohta? Hallhane popu- latsiooni seisundi uuring

seisatama seisma jääma. Tulija seisatab lävel ja vaatab ringi. Aeg-ajalt ta sei- satas, et siis taas samas tempos edasi minna. Ootajale tundus, et aeg on seisatanud
seiskama seisma panema või jätma. Mootorit seiskama. Arstil õnnestus vere- jooks seisata. Käskkirjaga on ehitustegevus seisatud. Liinirike seiskas Mustamäe teel trolliliikluse. Tuulutusseadet peab olema võimalik tule- kahju korral seisata
seiskuma seisma jääma; stagneeruma; seismisest vanaks minema  või rik- nema. Arvuti seiskus ootamatult. Lumetormi tõttu seiskus kogu liiklus. Vahepeal seiskunud söevedu käivitub uuesti. Et vältida ülekoormust, seis- kuvad tormituulega paljud tuulegeneraatorid. Haige vereringe seiskus. Seiskunud vesi

sesoon hooaeg. Allahinnatud kaupade väljamüügid toimuvad tavaliselt kas sesooni keskel või lõpus. Laupäeval algab terviseliikumise roheline sesoon. Talvise sesooni sihtpunktideks on Kanaari saared
sessioon  istungjärk, tööperiood; sess, eksami- v õppesessioon. Tänavu on sessiooni läbivaks teemaks inimõigused. Konverents koosneb 3 sessioonist. Rahvusvahelised sessioonid toimuvad 2 korda aastas: kevadel ja sügisel

side (omastavas käändes: side) ühenduse pidamise viis. Tuli luua side keskusega. Elektrooniline side võimaldab hääle, kujutise, pildi või teksti edastamist elektroonilise meedia vahendusel. Lõi side. Raadioside. Tagasiside. Silmside
side (omastavas käändes: sideme) sidumisvahend; suhe. Eesti sõlmib Hiinaga kultuurisidemed. Perekondlikud sidemed. Välismaa üliõpilased hoidsid sidet kodumaaga. Diplomaatilised sidemed. Rahvusvahelised sidemed. Välisminister  lõi  sidemeid  Ladina-Ameerika  kolleegidega. Kaelaside. Suusaside 

siirdama (meditsiinis) siirdistutama, elundeid või kudesid ümber istutama. Veresooni siirdama. Haigele siirati neer. Silma sarvkesta on tarvis siirata siis, kui inimene on osaliselt või täielikult kaotanud nägemise sarvkesta kahjustuse tõttu
siirma üle või edasi andma, üle viima. Pealinn siirdi Bonnist Berliini. Siiris hoiuse teise panka

soovitav soovimisväärne. Kolme keele oskus on soovitav (’soovime, et osataks kolme keelt’). Soovitav tulemus
soovitatav soovitamisväärne; see, mida soovitatakse. Soovitatav on enne sööki käsi pesta. (’soovitame enne sööki käsi pesta’). Soovitatav kirjandus

standard kvaliteedi ja muude nõuete kogum; ametlik dokument kvaliteedi-, tarindus- ja muude nõuete kindlaksmääramiseks. Kehtiv standard. Rahvusvahelised standardid. Standardit välja töötama. Kehtestati uued standardid. Toote vastavust standardile kontrollitakse. On astutud samme säästva metsanduse standardi loomisel
standart ruutlipp. Presidendi standart


suremus (statistikas) surmajuhtumite  arv teatud  ajavahemikus. Eesti laste suremus vigastustesse aastatel 2001–2005 oli  üks Euroopa kõrgemaid. Uuringu eesmärgiks on uurida eestlaste suremust 21. sajandil. Laste sün- dimus suurenes ja suremus vähenes
surevus võime või omadus surra. Suitsetajate surevus ? suremus kopsuvähki on märgatavalt suurem kui mittesuitsetajatel

säilima alal hoiduma. Vanad puitehitised on hästi säilinud. Väljakaevamistel leiti hulk täielikult või osaliselt säilinud luustikke. Osades mõisates säilis oma maamõõtude süsteem. Selline kohtukorraldus säilis kuni Põhjasõjani
säilitama alal hoidma. Joogivett säilitati kinnistes nõudes. Vallikraavi müürid säilitatakse osaliselt. Miljööväärtuslikel aladel säilitatakse väärtuslikud maastikuelemendid

sündimus (statistikas) sünnijuhtumite  arv teatud  ajavahemikus. Sündimus suurenes 2004. aastal tunduvalt.  Laste sündimus suurenes ja suremus vähenes. Kaksikute sündimus suurenes järsult 2002. aastal 
sündivus võime või omadus sündida. Novembris sündivus ? sündimus võrrel- des oktoobriga langes

talitlus tegevus, töö, funktsioon. Raku normaalne talitlus. Saunas intensiivis- tub higinäärmete talitlus. Geeniteraapia abil taastati valgustundlikkuse kaotanud võrkkesta talitlus. Vaegtalitlus. Liigtalitlus. Talitlushäire
talitus talitamine, toimetus, askeldamine; kindlate tavade kohaselt sooritatav pidulik toiming; asutuse allüksus. Aitab perenaist kodustes talitustes. Kiriklikud ja ilmalikud talitused. Hoone nurgakivipaneku talitusel pidas peokõne linnapea. Dokument registreeritakse asutuse kantseleis või mõnes muus talituses. Teabetalitus. Personalitalitus. Liiklustalitus. Kombetalitus. Matusetalitus. Ristimistalitus

tasand aste, järk; (matemaatikas) tasapind. Suhtlustasand. Juhtimine on läi- nud  omavalitsuse tasandilt riiklikule. Euroopa Liidu tasandil toimub keskkonnaseire liikmesriikide esitatud aruannete järgi. Risttasand. Rööp- tasand
tase kõrgus, kõrgusaste; millegi või kellegi arengu, suuruse, väärtuse, tähtsuse, laadi jne aste. Põhjavee kriitiline tase. Emajõe tase langeb. Põllumajan- duse tase. Palkade tase. Rahvusvahelise tasemega nõupidamine. Investee- ringute madal tase kukutab kinnisvara väärtust. Palgareform võib viia kohtunike taseme langemiseni

teade (omastavas käändes: teate) sõnum, teadaanne; teatamine. Määrusega kehtestatakse  saadetava teate vorm. Politsei sai teate kahest vargusest. Teade Küprose lennukist saadetud SMSist osutus pettuseks. Ajalehe teatel toimub kontsert homme. Suuline teade. Kirjalik teade. Keeldumusteade. Ilmateade. Surmateade
teadis  (bibliograafias, infotehnoloogias)  vastus  päringule.  Teadiseid väl- jastama. Päringute alusel andsid bibliograafid kokku üle 4000 teadise. Suuliste teadiste arv on püsinud aastate jooksul sama. Patenditeadis. Telefoniteadis
teatis asutuse kirjalik teade. Teatis auto teisaldamise kohta. Maksu- ja Tolli- ameti e-teenuste valikus on ka elektrooniline maamaksuteatis. PRIA saa- dab 26500 põllumaa üledeklareerijale teatise. Makseteatis. Arhiiviteatis. Üüriteatis 

teadustama   kuulutama,   teatavaks   tegema.   Korrapidaja  peab  teadus- tama  külastajate saabumisest. Valjuhääldi teadustab, et rong hilineb. Teadustati järgmine saade. Luuraja teadustab, et vaenlaste vägi läheneb linnale
teadvustama teadvusse tooma. Ta ei teadvustanud endale probleemi. Alles nüüd teadvustasin oma lüüasaamise. Ametkondades teadvustati neil aas- tail tekkinud probleeme. Kui abi teadvustas vedurijuhi eksimuse, oli rong juba rööbastelt maha sõitnud. Üks foorumi eesmärke oli teadvustada sot- siaalhoolekande tähtsust tänapäevases ühiskonnas 
teatama teada andma, teatavaks tegema, informeerima. Suuliselt teatama. Kirjalikult teatama. Õnnetusest tuleb liikluspolitseile teatada. Ajalehed teatasid suurest üleujutusest. Keskraamatukogu teatab teenindusmuu- datustest. Tiibeti eksiilvalitsus teatab üha uutest hukkunutest.  Kanepi- taimede vargusest teatanud mehele esitati süüdistus
teavitama informeerima,  teavet andma.  Liiklusõnnetusest tulnuks politseid teavitada. Eesti on kaitsemeetmete komiteed teavitanud vastava siseriik- liku õigusakti vastuvõtmisest. Maksuhaldur teavitab võlgnikke tasumata kohustustest

tehniline tehnikasse puutuv või selle rakendustega seotud, tehnika alale kuu- luv; millegi sooritamisse või sooritamise oskusse puutuv, sellega seotud või sellest tulenev; tööstuse tarbeks kasutatav. Tehniline haridus. Teh- nilised teadmised. Seadme tehniline dokumentatsioon. Tehase tehnilise kontrolli osakond. Tehniline rike lükkas lennud 18 tundi edasi. Tehniline järelevalve. Kui jääd hätta, võta ühendust tehnilise abiga. Suusatõstukite tehniline kontroll on kohustuslik. Vehklejate tehniline ettevalmistus oli kehv. Tehniline piiritus
tehnoloogiline tehnoloogiasse puutuv, tehnoloogiaga seotud. Tehnoloogiline eksperiment. Sild jäi ehitamata tehnoloogilistel põhjustel. ÜRO jättis Eesti tehnoloogilise arengu indeksist välja. Üheks tehnoloogilise arengutaseme tõstmise küllaltki kiireks võimaluseks on otseste välisinvesteeringute kaa- samine. Lennuki tehnoloogiline ? tehniline rike

tellimine (< tellima). Ajalehe tellimiseks kliki sobivale hinnale. Kadrioru park vajab projektide tellimiseks lisaraha. Teeme ehteid ka tellimisel. Tellimis- kiri. Tellimiskviitung. Tellimishind 
tellimus üks konkreetne tellimine. Tellimus täideti imekähku. Tellimuse täht- aeg. Firma sai suure tellimuse. Võetakse vastu ajalehtede tellimusi. Kirju- tas artikli ajakirja tellimusel. Andsin tellimuse sisse. Raha võetakse arvelt samal päeval, kui te tellimuse esitate. Raamatutellimus. Tellimustöö

toimima tegutsema, talitama, tegev olema; mõjuma. Antud olukorras toimis ta õigesti. Sa toimisid ettevaatamatult. Toimiv süsteem. Ligikaudu kümme minutit  kestnud ühendus toimis häireteta. Üks lahus toimib  teisesse. Mõnikord võib rahusti negatiivselt toimida. Ravim ei toiminud
toimuma teoks saama, aset leidma, sündima. Koosolek toimub homme. Suve jooksul on staadionil toimunud mitu tähtsat võistlust. Parlamendivalimi- sed toimuvad juba sügisel. Muutused majanduselus ei toimu üleöö. Kui on toimunud kuritegu, tuleb sellest viivitamatult politseid teavitada. Tais toimus rahvusvaheline naermisvõistlus

tolerants (tehnikas) mingi parameetri lubatud hälve. Võlli tolerants. Tolerants on alati positiivne suurus, mida võib tõlgendada ka kui täpsuse määra
tolerantsus  sallivus, leplikkus; (meditsiinis) taluvus; bioloogias: organismi vastupidavus välistegureile. Tolerantsus immigrantide suhtes. Tolerant- sus teiseusuliste vastu. ÜROs kiideti Eesti ühiskonna tolerantsust. Usun, et tolerantsus on osa Euroopa kultuurist. Peterburi otsib linna tolerantsust rõhutavat tunnuslauset. Tolerantsus alkoholi suhtes. Tekkinud tolerantsus kaob, kui ravi 24 tunniks katkestada. Taime tolerantsus madala tempera- tuuri suhtes

tulem  konkreetne  tulemus; (majanduses)  müügist  laekunud  tulu. Kraadi- õppurite teaduskonverentsi tulemina anti trükki  kogumik. Läinud ööl kõlas lõpusireen korvpalliliiga NBA põhiturniirile, mille tulemina selgus meeskondade lõplik pingerida. Negatiivse tulemiga lõpetasid 2007. aasta linna 22 äriühingust ja sihtasutusest 7. Enam kui kaks miljonit jäi fondil tulemiks ehk laiali jagamata
tulemus taotletud tagajärg, otsitud vastus; (spordis) konkreetne numbriline tagajärg. Halbades tulemustes pole süüdi õpetaja. Riigis tervikuna oli matemaatika riigieksami tulemus 58,2. Treeningute käigus on sportlase tulemused paranenud 

tunnistama midagi omaks, tõeks, õigeks võtma; kedagi või midagi kellekski või millekski, teatud seisundis olevaks kuulutama, millelegi hinnangut andma; (juriidikas) kohtuasjas asjasse puutuvate faktide kohta ütlusi andma. Tuleb tunnistada oma küündimatust. Avarii põhjustanud noor- mees tunnistas oma süüd. Staar tunnistas kunagist heroiinisõltuvust. Mees tunnistati teadmata kadunuks. Broüüri ei tunnistatud ekstremistlikuks kirjanduseks. Ta kutsuti kohtusse tunnistama
tunnustama õigeks, kehtivaks pidama; väärtuslikuks pidama, kõrgelt hin- dama. Uut riiki tunnustama.  Teise riigi iseseisvust tunnustama.  Serbia naabrid tunnustavad Kosovot. Toode on varustatud märgiga “Tunnus- tatud Eesti maitse”. Tehtut tuleb tunnustada. Teda tunnustati kui head tõlki. President tunnustas parimaid koolilõpetajaid. Tunnustav hinnang. Tunnustatud kirjanik

turundus (majanduses) turuteadus; turutegevus. Turundus käsitleb muu hul- gas nii müügikorraldust ja reklaami kui  ka kohanemist turuoludega. Turundusspetsialist. Turundusjuht. Turundusdirektor. Turundusosakond. Turundusolud
turustus (majanduses) turustamine, kaubastamine, turule, müügile saatmine. Astelpaju kasvatus ja turustus. Turundusjuht kippus tegema ka turustus- juhi tööd. Turustuskorraldaja. Turustuspiirkond

tõendama tõesust, tõepära või tõele vastavust kinnitama; (juriidikas) tõendeid esitama. Isikut tõendav dokument. Poe töötajatel puudusid keeleoskust tõendavad dokumendid. Tõendas raha vastuvõtmist allkirjaga. Süütust tõendavad asjaolud. Dokumendi ehtsust tõendab pitser
tõestama tõeseks, õigeks tunnistama; väite tõesust kindlaks tegema. Notariaal- selt tõestatud dokument. Tõestatud allkiri. Tõestati kraatrite meteoriitne päritolu. Nende keelte sugulus on tõestamata. Politsei ja linnaametnikud tõestavad jalgsimatkaga helkuri vajalikkust. Tõestas hüpoteesi

tõlk harilikult suuliselt tõlkija. Nõupidamisele kutsuti ka tõlk. Ülekuulamine toimus tõlgi vahendusel
tõlkija  harilikult kirjalikult tõlkija. Ta on tegutsenud nii aime- kui ka ilu- kirjanduse tõlkijana. Keelte valdamine üksi ei tee kellestki tõlkijat. Tänu viljakale tõlkijale on eesti lugejale kättesaadavad mitmete nüüdisaegsete prantsuse kirjanike teosed. Pakume tööd vabakutselistele tõlkijatele ja tõlkidele

täitumus täitunud  olek. Liini sulgemise põhjuseks tuuakse vähest täitumust. Hotelli mullune täitumus  oli 76 protsenti. Majutusasutuste juunikuise kehvema täitumuse süüdlaseks peetakse just viletsat ilma. Kui akunäidiku tuli on kollane, on aku täitumus alla 50%
täituvus täitumisvõime. Isutuse tõttu võib lehma vatsa täituvus väheneda


täna praegusel kuupäeval. Täna on jaanipäev. Halva ilma tõttu jääb ära täna toimuma  pidanud kontsert. President tutvus täna Hiiumaa piirivalve- objektidega. Täna ? praegu suudavad Eesti majanduse päästa vaid tar- gad otsused. Täna ? tänapäeval tehakse neid töid masinatega
tänapäev nüüdisaeg, praegusaeg. Tänapäevaks on küla välja surnud. Iidne tarkus aitab ka tänapäeval. Kahjuks on enamik sellest ajast pärit ehitisi tänapäevaks hävinud

tühe e tühemik õõs, orv, õõnsus. Tühe ehk tühemik müüris. Koobas on loodus- lik maa-alune tühimik. Langenud kaljurünkade vahele oli jäänud tühe. Seintesse olid uuristatud suured tühemikud
tühik e tühimik tühi koht, lünk. Tühikud tekstis. Seaduses on tühikud ehk tühi- mikud. Pealkirjade joondamiseks ja taandridadeks ei tohi kasutada tühi- kuid. Muinsuskaitse vallas on veel palju õiguslikke tühimikke täita

uskmatu mitteuskuv. Vaatas uskmatu näoga. Pole teada, kas ta on uskmatu või usklik. Umbusaldavat inimest nimetatakse uskmatuks Toomaks
uskumatu mitteusutav. Teade tundus uskumatuna.  Juhtus täiesti uskumatu lugu. Uskumatu pakkumine viis tehinguni. Uskumatu lärm. Uskumatu majanduskasvu tõi sisetarbimine

uurimine  (<  uurima  )  (protsess).  Õnnetuse asjaolude uurimine.  Lähemal uurimisel selgus, et küsimus ei kuulu ministri pädevusse. 14 kuud kest- nud uurimine pole siiani tulemusi andnud. Lennuõnnetuse uurimiseks moodustati komisjon. Eeluurimine. Uurimisandmed. Uurimisasutus. Uurimiskomisjon. Uurimiskeskus. Uurimistulemus. Uurimistöö. Uurimis- ülesanne
uurimus  teemaga  määratud  teaduslik  uurimistöö;  selle tulemused  kirja- panduna.  Mitmeköiteline uurimus  eestlaste esiajaloost. Uurimuses on rakendatud originaalset meetodit. Ulatuslikuks uurimuseks taotleti mit- melt fondilt toetust. Uurimus alkoholismi mõju kohta. Uurimusest sel- gub, et AIDSi levik aeglustub. Keeleuurimus. Lühiuurimus. Eriuurimus. Uurimustöö ? uurimistöö
uuring piiratud ja harilikult praktilise uurimisülesande täitmine. Ravimi efek- tiivsuse uuring. Meditsiinilised uuringud näitavad, et… Uuringute tule- mused jäädvustatakse uurimusena. Uuringu eesmärgiks on teada saada, kui teadlikud on Eesti elanikud põhiõigustest. Uuringu tulemused näita- vad, et Eesti elanikud on muutunud reklaami suhtes kriitilisemaks. Tarbi- misuuring. Tasuvusuuring. Turu-uuring

vahel mõnikord, aeg-ajalt, vahetevahel. Tulge meile vahel külla! Enamasti jõu- dis ta õigel ajal tööle, ainult vahel harva hilines. Vahel eksitakse oma vali- kutega, vahel mitte. Vahel joon klaasi veini
vahest ehk, võib-olla.. Vahest tuleb ta täna? Juhataja võib olla kahekümne viie või kahekümne kuue aastane, vahest nooremgi. Seda juhtus harva, vahest kord või paar aastas. Vahest ei erinegi ta selles asjas oma suguõdedest? Saan ainult vahest ? vahel harva kalale
vast äsja, nüüdsama, alles. Vast valminud maja. Vast valitud juhatus. Hallita- vad laed ajavad tudengid vast remonditud ühiselamust välja. Oli see vast päev!

vastandama  võrreldes,  kõrvutades  erinevusi  rõhutama;   vastu  seadma. Näidendis vastandatakse rikaste ja vaeste maailma. Vastandab vaimu võimule. Vastandas end kogu maailmale. President ütles oma kõnes, et poliitikuid ja sõjaväelasi ei tohiks vastandada. Talumehed vastandasid end suurtootjatele
vastastama üksteise vastu seadma; (juriidikas) silm silma vastu seadma.
Vastastati kannatanu ja kahtlusalune. Nad vastastati hiljem ütluste vastu- olulisuse tõttu
vastendama vasteid otsima, leidma, vasteid esitama. Eri keeltest lähtudes või- dakse sama mõiste vastendada erinevalt
vastustama -> vastu olema, vastu panema, vastu tegutsema. Sunniviisilist reli- giooniõpetust vastustab enamus -> Sunniviisilisele religiooniõpetusele on enamus vastu. Konservatiivid vastustavad radikaalseid muutusi ? Kon- servatiivid seisavad radikaalsete muutuste vastu

vormindama (infotehnoloogias) vormingut looma või kohaldama. Vormin- datud andmed
vormistama kirjatööle vms mingit kindlat või nõuetekohast vormi andma; ametlikult  kirja panema  või arvele võtma,  registreerima.  Koolitusel räägiti, kuidas vormistada avaldust. Kolmveerand tööandjatest on töö- lepingud puudulikult vormistanud. Tartumaal vormistas eelmisel aastal ametlikult oma kooselu 65 paari. Vormistas end tööle

võlg laenuks saadud ja tagastamisele kuuluv rahasumma, kaup või teenus. Farmi võlad pankadele. Viimane aeg on võlg tagasi maksta. Müüs võla katteks maja maha. Perekond sattus võlgadesse. Mõnekümnetuhandene võlg seiskas ametiasutuste töö. Arendaja valearvestus võib tuua kodu- otsijale võla kaela. Auvõlg. Pangavõlg. Tänuvõlg. Üürivõlg. Võlakiri. Võla- teatis
võlgnevus võlguolek. Debitoorne, kreditoorne võlgnevus. Ettevõtte võlgnevus kasvas iga päevaga. Korteriühistu  võlgnevus tarbitud elektri eest. Ettevõtte võlgnevus maksuametile. Võlgnevus ei võimaldanud tal saada eluaseme- toetust. Elamumajandusamet tasub võlgnevuse ? võla linnavalitsuse kor- ralduse alusel

väärikas auväärne, soliidne, lugupeetav. Väärikas inimene. Läks väärikal sam- mul kõnepulti. Kõnnib väärika aeglusega. Korraldagem väärika juubilari auks pidulik lõuna!
vääriline midagi vääriv, väärt olev, millegi või kellegi väärtusele vastav. Vää- riline tähistamine. Sai töö eest väärilist tasu. Teadlane tunnistati Nobeli preemia vääriliseks. Igale küsimusele leidub vääriline vastus. Kilusõja lipulaev sai väärilise koha Eesti merendusajaloos. Kuut viljandimaalast peetakse ministrikoha vääriliseks. Keda peeti tänavu valla teenetemärgi vääriliseks?

vääristama väärtusliku(ma)ks tegema. Näitus jääb maavalitsuse maja vää- ristama kuni suveni. Puidutööstuses vääristatakse kasepuitu. Muuseumi juubelinäitust vääristab vana hõbe 
väärtustama hindama, väärtust andma. Me peame senisest enam väärtustama ohvitseri elukutset. Teadusloo konverents väärtustab Eesti teadust. Kui iga teine vastaja väärtustas vanalinna, siis iga kolmas küsitletu linna paikne- mist mere ääres

õhkama ohkama; (soojust, külma, niiskust vms) kiirgama, levitama. Ei vas- tanud midagi, ainult õhkas korra. Ta õhkab romantilisi filme vaadates. Suvine asfalt õhkab kuumust. Kivisein õhkas külma. Mere ääres on sügi- sel kauem soe, sest meri õhkab sooja. Ta lausa õhkab viha ja pahameelt. Pakistanis õhkas ? õhkis terrorist politseijaoskonna
õhkima õhku laskma. Sõjavägi õhkis taganedes laskemoonalaod. Õhitud tee. Terrorist õhkis end rongijaamas. Paldiskis õhitakse eluohtlikuks muutu- nud viiekorruseline elamu. Kaitseliitlased õhivad ohtlikud jääkamakad. Nigeeria mässulised õhkisid neli naftajuhet

õieti õigupoolest. Me pole õieti tuttavadki. Ega me palgatõusu õieti lootnudki. Kus õieti järgmine EM toimub? Mis mänge sisepoliitikas õieti mängitakse?
õigesti nii nagu on õige, õigel moel, veatult. Loodan, et sain õigesti aru. Rattu- reid kaitseb õigesti valitud kiiver. Sorteeri jäätmed õigesti! Politseinik käi- tus roolijoodiku peatamisel õigesti. Õigesti valitud toataimed maandavad tööpingeid

ühendama kokku panema, liitma. Elektrik ühendab juhtmeid. Ühendab kaks punkti sirge abil. Ühendatud koorid ehk ühendkoor.
ühildama ühte sobitama (nt keeleteaduses). Sõnu ühildatakse soos, arvus, isi- kus ja käändes. Väiksemad ettevõtted ühildavad ? ühitavad töö ja mee- lelahutuse
ühistama ühiseks tegema, kollektiviseerima. Riik hüvitas ühistatud vara. Kii- resti ühistati talude põllumajandusinventar, loomad, viljaseeme, hooned ja muu vara
ühitama kokku sobitama, ühendama. Püüti ühitada riigi ja valla huve. Lapse- hooldustasu tõstmine aitab ühitada töö- ja pereelu. Kuidas ühitada õppe- kohtade riiklikku tellimust õpilaste huvidega? Seminaril tekkis küsimus, kuidas ühitada tootmine ja looduhoid
ühtima ühte või kokku langema. Tõlge ei ühtinud originaaliga. Valimisjaos- konna  piirid ühtivad  vallapiiridega. Kinnipeetu  tundemärgid  ühtisid tagaotsitava omadega. Tema isiklikud huvid ühtivad ühiskonna huvi- dega. Võistlusel osalenud kunstniku maitse ei ühtinud kohtunike omaga. Ühtin -> ühinen  eelkõneleja arvamusega

ühtlustama ühtlaseks või ühesuguseks tegema. Eesti seadused ühtlustatakse Euroopa Liidu  seadustega. Netikampaania  kutsub  alkoholipiiranguid ühtlustama. Omavalitsused ja riik peaksid andmekogude kasutust üht- lustama. Vallad asuvad ühtlustama jäätme-eeskirju.
ühtsustama ühtseks tegema, unifitseerima. Ühtsustatud nõuded. Tuleb üht- sustada eesti- ja venekeelne haridussüstee 

