
•	 omama - Verb omama sobib juriidilise omandisuhte kirjeldamiseks, kuid mujal tasub enamasti kasutada eestipärast väljendusviisi (mina oman -> mul on).

Kui keegi peaks sellele küsimusele vastama jah, peab ta omama head fantaasiat;Kui keegi peaks sellele küsimusele vastama jah, peab tal olema hea fantaasia
Kõrgtehnoloogia alane teadus- ja arendustegevus ei pruugi omada sisulist mõju kohaliku majandusarengu iseloomule;Kõrgtehnoloogia valdkonna teadusja arendustegevusel ei pruugi olla sisulist mõju kohaliku majandusarengu iseloomule ~ Kõrgtehnoloogia valdkonnas tehtav teadus- ja arendus­tegevus ei pruugi tegelikult mõjutada kohalikku majandusarengut

•	 läbi viima - Ühendverb läbi viima tähendab ‘läbi suruma’, kuid paraku on ta tunginud tähendusse ‘korraldama, (midagi) pidama’. 

Konkursi „Kaunis Kodu” läbiviimine; Konkursi „Kaunis kodu” ~ kauni kodu konkursi korraldamine
Linnaruumi teadlikult kujundades võib siduda valdavalt kesklinnas asuvad muuseumid, teatrid, galeriid ja kinod terviklikuks kultuuri­miljööks, mis loob head eeldused avalike festivalide ja ürituste läbiviimiseks;Linnaruumi teadlikult kujundades võib siduda valdavalt kesklinnas asuvad muuseumid, teatrid, galeriid ja kinod terviklikuks kultuuri­miljööks, mis loob head eeldused avalike festivalide ja ürituste korraldamiseks
Eesti asendist ja kultuuriloost lähtuvate uuringute läbiviimine;Eesti asendist ja kultuuriloost ­lähtuvate uuringute korraldamine ~ tegemine
Vallas läbi viidud jäätmeküsitluse tulemusel selgus, et 28,4% küsitletutest viivad tekkinud vanapaberi ja -papi kogumispunkti;Vallas korraldatud ~ tehtud(jäätme)küsitluse tulemusel selgus, et 28,4% küsitletutest viivad ~ viib oma vanapaberi ja -papi kogumispunkti
Riigihanke komisjon moodustatakse toiminguteks, mille läbiviimisel on erilisel määral vaja vältida subjektiivsust;Riigihanke komisjon moodustatakse toiminguteks, mille puhul on erilisel määral vaja vältida subjektiivsust


•	 paika panema - Väljendverb paika panema on laialt levinud nii argikeeles kui ka bürokraatiaslängis. Asjalikku tarbeteksti sobivad paremini verbid kavandama, koostama, tegema, kindlaks määrama.
Arvestame koostöölepet küll igapäevatöös, kuid ei ole kindlalt paika pannud, mis on selle roll meie üldises arengus;Arvestame koostöölepet küll igapäevatöös, kuid ei ole kindlaks määranud, mis on selle roll meie üldises arengus


•	 ressurss - Võib tähistada raha, aega vm, vahel saab sellest tühisõnast üldse loobuda.

Tugevate ja väljapaistvate ettevõtete kujunemine Tartus eeldab olulist avaliku sektori ressursside panustamist linna üldise loome- ja ärikliima vormimisse;Tugevad ja väljapaistvad ettevõtted saavad Tartus kujuneda siis, kui avalik sektor panustab oluliselt linna üldisesse loome- ja ärikliimasse


•	 -alane - See sõna, mille lisamisega tehakse nimisõnast omadussõna, on tavaliselt ülearune.

Koolilaste vanemaid oodatakse õppenõustamise alasele konsultatsioonipäevale; Koolilaste vanemaid oodatakse õppenõustamise päevale
Turismialased projektid soosivad Emajõe kujunemist atraktiivseks vaba aja veetmise kohaks;Turismiprojektid soosivad Emajõe kujunemist atraktiivseks vaba aja veetmise kohaks
Soodustatakse ettevõtluse mitmekülgsust ja toetatakse ettevõtete tehnoloogilise ja arendusalase võimekuse suurendamist ning ettevõtete rahvusvahelistumist;Soodustatakse ettevõtluse mitmekülgsust ning toetatakse ettevõtete tehnoloogia- ja arendussuutlikkust ning rahvusvahelistumist


•	 rida - Tõrjub välja sõnu hulk ja mitu.
Kultuuritraditsioonide jätkamise kõrval on viimastel aastatel algust tehtud rea uute kultuuriüritustega;Traditsioonide jätkamise kõrval on viimastel aastatel algust tehtud hulga uute kultuuriüritustega


•	 tingimus - Mitmuslik tingimused tingib kohmaka sõnakasutuse.
Tartu valglinnastumise tingimustes tuleb linna rahvastikku, looduskasutust, sotsiaalset ja majanduslikku arengut käsitleda seoses naaberomavalitsustes aset leidvate muutustega;Et Tartu valglinnastub, tuleb linna rahvastikku, looduskasutust, sotsiaalset ja majanduslikku arengut käsitledes arvestada naaberomavalitsustes toimuvate muutustega	

•	 antud - Sõnal antud pole omadussõnana kuigi tihti enam seost verbiga andma, tavaliselt on parem asendada ta sõnaga see või üldse ära jätta.

Kui olete antud võimalusest huvitatud, teavitage meile oma kontaktisikute andmed hiljemalt 18. veebruariks 2004; Kui olete sellest võimalusest huvitatud, saatke meile oma kontaktisikute andmed hiljemalt 18. veebruariks 2004
Tähelepanu peaks pöörama liikluseeskirja 9. ptk Manöövrid ja 14. ptk Sõit ristmikel ja mõistele kiirendusrada (sillale suundujale), aeglustusrada (parklasse suundujale), mis on tegelikult antud kohas üks ja sama lühike parempoolne sõidurada;Tähelepanu peaks pöörama liikluseeskirja 9. peatükile „Manöövrid” ja 14. peatükile „Sõit ristmikel” ning terminitele „kiirendusrada” (sillale suundujale) ja „aeglustusrada” (parklasse suundujale), mis on kirjeldatud ~ selles kohas tegelikult üks ja sama lühike parempoolne sõidurada
Näiteks saab antud moodulit kasutada sertifikaatide müügiks/haldamiseks kui ka kinkekaartide müügiks;Näiteks saab selle mooduli abil müüa või hallata sertifikaate ning müüa kinkekaarte
Koolieelse lasteasutuse seaduse § 10 kohaselt loob linnavalitsus kõigile pooleteise- kuni seitsmeaastastele lastele, kelle elukoht on antud linna haldusterritooriumil ning kelle vanemad seda soovivad, võimaluse käiateeninduspiirkonna lasteasutuses;Koolieelse lasteasutuse seaduse § 10 kohaselt loob linnavalitsus kõigile pooleteise- kuni seitsmeaastastele lastele, kelle elukoht on (selle) linna haldusterritooriumil ning kelle vanemad seda soovivad, võimaluse käia teeninduspiirkonna lasteasutuses
Koolieelse lasteasutuse seadus sätestab, et vanematele on lapse jaoks lasteasutuse valik vaba, kui antud lasteasutuses on vabu kohti;Koolieelse lasteasutuse seaduse järgi võivad vanemad panna oma lapse mis tahes lasteasutusse, kui selles on vabu kohti



•	 erinev - Sageli liiane sõna, eriti ühendites mitmed erinevad, mitmesugused erinevad.
Tarindi olukorra parandamiseks on mitmesuguseid erinevaid võimalusi;Tarindi olukorra parandamiseks on mitmesuguseid võimalusi ~ mitu võimalust
Riistvaralahendusi pakuvad väga mitmed erinevad tootjad;Riistvaralahendusi pakuvad (väga) paljud tootjad
Võimalikud on mitmed erinevad otsingu filtrid (ettevõtte nime, registrikoodi, päringute, gruppide, staatuse jms väljade abil);Võimalikud on mitmesugused otsingu­filtrid (ettevõtte nime, registrikoodi, päringute, rühmade, staatuse jm väljade abil)

•	 käesolev - Üks tavalisemaid kantseliitlikke täitesõnu, mida enamasti saab asendada selgema sõnaga (see) või üldse ära jätta.
Riigihanke, mille eeldatav maksumus jääb alla 100 000 krooni koos käibemaksuga, võib korraldada käesolevat korda järgimata, võttes pakkumuse ühelt pakkujalt. Käesolevas lõikes sätestatud juhul võib loobuda kirjaliku hankelepingu sõlmimisest;Riigihanke, mille eeldatav maksumus koos käibemaksuga jääb alla 100 000 krooni, võib korraldada seda nõuet järgimata, võttes pakkumuse ühelt pakkujalt. Sel juhul võib loobuda kirjaliku hankelepingu sõlmimisest
Käesolevaga edastame Teile .. Eesti hariduspoliitika ülevaate ingliskeelse trükiversiooni;Edastame Teile .. Eesti haridus­ poliitika ülevaate ingliskeelse trüki­ versiooni

Käesolevaga palun esitada .. kinnis­ vara osakonda 15. novembriks 2001.a. vallavalitsusega koos­ kõlastatud toimikud;Palun esitada .. kinnisvara osakonda 15. novembriks 2001. a valla­ valitsusega kooskõlastatud toimikud 

Laulva revolutsiooni ühest sümbolist Balti ketist möödub käesoleva aasta 23. augustil 20 aastat;Ühest laulva revolutsiooni s­ ümbolist, Balti ketist, möödub tänavu 23. augustil 20 aastat

Muinsuskaitsekuu raames soovib Eesti Muinsuskaitse Ümarlaud aidata mälestiste omanikke, korraldades talgupäeva käesoleva aasta 16. mail;Muinsuskaitsekuul soovib Eesti muinsuskaitse ümarlaud aidata mälestiste omanikke, korraldades 16. mail talgupäeva



•	 olev - Tavaliselt ülearune, näiteks toimetulekuraskustes olevad inimesed on sama mis toimetulekuraskustes inimesed.
Saku Päevakeskus osutab valla puuetega inimestele, eakatele ja toime­ tuleku­raskustes olevatele inimestele mitmeid sotsiaalteenuseid;Saku päevakeskus osutab valla puuetega inimestele, eakatele ja toimetulekuraskustes inimestele sotsiaal­teenuseid

•	 tänane - Sõna tänane asemel sobib praegune, senine jm.

Tartu linnaruumi tihendamise ­võimalused on aga suhteliselt tagasihoidlikud ja hinnanguliselt saab uut elamispinda ehitada linna tänastes piirides umbes 7000 tartlasele;Tartu linnaruumi tihendamise võimalused on aga suhteliselt tagasi­ hoidlikud ja hinnanguliselt saab linna praegustes piirides ehitada uut elamispinda umbes 7000 tartlasele
Ühistranspordi kasutamist suurendatakse tänaselt kolmandikult enam kui pooleni kogu transpordi mahust;Ühistranspordi kasutamist ­suurendatakse praeguselt ~ seniselt ­kolmandikult enam kui pooleni kogu transpordi mahust




•	 omapoolne - Omapoolse asemel sobib sageli oma (ja omapoolselt asemel omalt poolt).
Täname Teid võimaluse eest teha omapoolne pakkumine teatmiku mooduli programmeerimise osas;Täname Teid võimaluse eest teha (oma) pakkumine teatmiku mooduli programmeerimise kohta




•	 vajalik - Põhjuseta eelistatakse omadussõna, mis on pikem kui määrsõna (vaja, tarvis), samuti võiks olema asemel kasutada tulema-verbi.
Visuaalsel vaatlusel tehtud tähele panekuid on vajalik detailselt kirjeldada;Vaatlusel tehtud tähelepanekuid on vaja ~ tuleb detailselt kirjeldada 
Valla veevarustus- ja kanalisatsiooni­ süsteemi kaasajastamiseks ja arendamiseks on vajalik investeerida lühiajaliselt ca 544 miljonit krooni ja pikaajaliselt ca 286 mln kr;Valla veevarustus- ja kanali­ satsiooni­süsteemi ajakohastamiseks ning laiendamiseks on vaja investeerida lähemal ajal u 544 miljonit krooni ja kaugemas perspektiivis u 286 ­miljonit krooni 

•	 omav - Nii nagu verb omama on ka sellest moodustatud v-kesksõna enamasti ebavajalik ning tuleks eelistada lühemat ja selgemat väljendust.

Sotsiaaleluruumi üürilepingu sõlmimise osas langetab otsuse Tartu Linnavalitsuse elamukomisjon, arvestades eluasemeteenuse osutamisel üürniku senist käitumist sotsiaaleluruumis, eluasemekulude võlgnevuse olemasoluga ja teiste olulist kaalu omavate asjaoludega;Sotsiaaleluruumi üürilepingu sõlmi­ mise otsuse langetab ~ sõlmimise otsustab Tartu Linnavalitsuse elamukomisjon, arvestades ~ võttes arvesse üürniku senist käitumist sotsiaaleluruumis, eluasemekulude võlgnevust ja teisi olulisi ~ tähtsaid asjaolusid
Moodul on mõeldud numbriseeriat omavate dokumentide müügiks või haldamiseks;Moodul on mõeldud numbriseeriaga dokumentide müügiks või halda­ miseks



•	 vastav - Seletus puudub
Kokkulepitud sektori piirid märgistatakse vastavate infotahvlitega;  Kokkulepitud sektori piirid märgistatakse ~ tähistatakse infotahvlitega


•	 läbi - Kaassõna läbi on oma õigel kohal millestki füüsiliselt läbimineku puhul (läbi metsa, läbi linna), kuid teda kasutatakse võõrkeelte eeskujul järjest rohkem abstraktses tähenduses, kuigi selleks on eesti keeles oma väljendusvahendid olemas.
Kliendirahulolu saab mõõta projekti lõpus läbi rahuloluküsitluse;Kliendirahulolu saab mõõta projekti lõpus küsitlusega ~ küsitluse abil ~ kaudu
Pikemas perspektiivis on eesmärgiks tagada ettevõtte jätkusuutlik majandamine läbi kvaliteetse veeteenuse pakkumise;Kaugemas perspektiivis on eesmärk tagada ettevõtte jätkusuutlik majandamine, osutades kvaliteetset veeteenust
Läbi kasutajakeskse disaini on võimalik tõsta arendusprotsessi efektiivsust;Kasutajakeskne disain võimaldab suurendada arendusprotsessi efektiivsust ~ Kasutajakeskse disainiga saab arendusprotsessi tõhustada

•	 korras - Mõnikord on parem kasutada kaasaütlevat käänet või määrsõna.
Programmi need osad tulevad omandada iseseisva töö korras;Need programmi osad tuleb omandada iseseisva tööga ~ iseseisvalt

•	 osas - Kaassõnana on osas enamasti tarbetu või sobib selle asemel mõni muu kaassõna.

Sotsiaaleluruumi üürnikuga sõlmitava üürilepingu tähtaja osas ei ole määravaks taotlust menetleva sotsiaaltöötaja subjektiivne arvamus;Sotsiaaleluruumi üürnikuga sõlmitava üürilepingu tähtaega ei määrata taotlust menetleva sotsiaaltöötaja subjektiivse arvamuse järgi
Seetõttu oli eelarve alalaekumine vara müügitulude osas 72,5%;Seetõttu oli eelarves vara müügi tulude alalaekumine 72,5%
Täname Teid võimaluse eest teha omapoolne pakkumine teatmiku mooduli programmeerimise osas;Täname Teid võimaluse eest teha (oma) pakkumine teatmiku mooduli programmeerimise kohta
Määrata pakendiseaduse nõuete täitmise üle järelevalve teostajaks: (1) tagatisrahaga pakendi tagasivõtmise osas ..;Määrata pakendiseaduse täitmise üle järelevalvajaks: (1) tagatisrahaga pakendi tagasivõtmise puhul ..










•	 raames - Kaassõnal raames pole universaalset asendust, kuid mõnikord saab teda lihtsalt välja parandada.

Muinsuskaitsekuu raames soovib Eesti Muinsuskaitse Ümarlaud aidata mälestiste omanikke, korraldades talgupäeva käesoleva aasta 16. mail;Muinsuskaitsekuul soovib Eesti muinsuskaitse ümarlaud aidata mälestiste omanikke, korraldades 16. mail talgupäeva
Avalik võim viib linnaruumis linlaste huvides ellu aktiivset maapoliitikat, mille raames maid munitsipaliseeritakse ja toimub maa pikaajaline arendamine;Avalik võim viib linnaruumis linlaste huvides ellu aktiivset maapoliitikat, munitsipaliseerides maad ja arendades seda pikema aja vältel






•	 seoses - Kaassõnana esinev seoses tõrjub välja sõnu tõttu, puhul jt.

Seoses teetöödega suunatakse buss ümbersõidule;Teetööde tõttu suunatakse buss ümbersõidule
Seoses pingelise majandusolukorra ning väheste jäätmevoogudega plaanime alates 01. jaanuarist 2009.a ajutiselt peatada püsijäätmete vastuvõtu Kivi tee 2 käitluskohas;Raske majandusolukorra ning jäätmete vähesuse tõttu plaanime peatada püsijäätmete vastuvõtu Kivi tee 2 käitluskohas alates 1. jaanuarist 2009


•	 vastavalt - Tarindi vastavalt millele asemel on ladusam öelda mille kohaselt, mille järgi vms.
Saku Gümnaasiumi eesmärgiks on anda õpilastele üldharidus vastavalt põhikooli- ja gümnaasiumiseadusele ning õppekavadele, mis koostatakse vastavalt riiklikele õppekavadele;Saku Gümnaasiumi eesmärk on anda õpilastele üldharidus põhikoolija gümnaasiumiseaduse ning riiklike õppekavade kohaselt
Vastavalt Jäätmeseaduse § 39 ja 42 peab kohaliku omavalitsuse jäätmekava sisaldama järgmist informatsiooni: ..;Jäätmeseaduse §-de 39 ja 42 kohaselt ~ järgi peab kohaliku omavalitsuse jäätmekava sisaldama järgmist informatsiooni: ..
Vastavalt majandustegevuse registri seaduse § 26 lg 1 peab ettevõtja esitama majandustegevuse registrile ..;Majandustegevuse registri s­ eaduse § 26 lg 1 kohaselt ~ järgi peab ettevõtja esitama majandustegevuse registrile ..
Aastal 2013 on Saue meeldiva elukeskkonnaga ja hästi arenenud infrastruktuuriga linn, mis areneb vastavalt säästva arengu printsiipidele;Aastal 2013 on Saue hästi arenenud infrastruktuuriga linn ja meeldiv elukeskkond, mis järgib säästva arengu põhimõtteid
Vastavalt Teie kirjale 03.12.1993. a. nr. .. teatame, et .. asutus ei ole majade tagastamise vastu;Vastuseks Teie 3. detsembri 1993. a ­kirjale nr .. teatame, et .. asutus ei ole majade tagastamise vastu

•	 täna - Kiputakse unustama, et sõna täna tähendab üksnes tänast päeva, nt täna on laupäev, 21. november. Kui aga peetakse silmas üldisemalt tänapäeva, praegus­ aega, siis tuleks ka nii öelda. Kuigi inglise keeles on today ka üldisemalt olevikku märkiv sõna, ei ole mõtet seda eesti keelde üle tuua.
Mida annab linn täna ülikoolidele ja mida ta saaks veel anda;Mida annab linn ülikoolidele ja mida ta saaks veel anda



•	 hetkel - Sama moodi nagu täna vohab sõna hetkel, millega tahetakse samuti viidata olevikule selle üldises mõttes. Peab siiski meeles pidama, et hetk on vaid üks viiv ja seda ei saa kasutada tähenduses ‘praegu, parasjagu’ – neid sõnu tulekski eelistada. Mõnikord on ajamäärsõna olevikku väljendavas lauses ka ülearune.

Hetkel on võimalus e-arvet tellida Swedbanki kaudu, kuid lähiajal on vastav leping sõlmimisel ka SEB-ga;Praegu on võimalus ~ saab e-arvet tellida Swedbanki kaudu, kuid lähiajal sõlmitakse leping ka SEB-ga 
Informatsiooni jagamiseks on meil hetkel kasutada kaks kanalit: internet ja raadio;Informatsiooni jagamiseks on meil praegu kasutada kaks kanalit: Internet ~ internet ja raadio
Valla territooriumil ei asu hetkel ühtegi tegutsevat prügilat;Valla territooriumil ei asu ühtegi tegutsevat prügilat
Saku aleviku avalikel haljasaladel tekkivad haljastusjäätmed kompostitakse hetkel aleviku servas asuval kompostimisplatsil;Saku aleviku avalike haljasalade haljastusjäätmed kompostitakse aleviku servas asuval kompostimisplatsil


•	 juhinduvalt - Mõnikord on parem kasutada määrsõna asemel hoopis des-vormi. 
Juhinduvalt eeltoodust on Elektri Energia AS teinud ettepaneku ­Paikuse valla üldplaneeringule reserveerida Paikre jäätmekäitluskeskuse läheduses asuv maa tuuleenergia tootmise maaks;Eeltoodust juhindudes ~ lähtudes on Elektri Energia AS teinud ettepaneku reserveerida Paikuse valla üldplaneeringus tuuleenergia tootmise maaks ala, mis asub Paikre jäätmekäitluskeskuse läheduses

•	 jätkuvalt - Sõna jätkuvalt kõrval ei maksa unustada sõnu endiselt, edaspidi(gi), mõnikord on aga sisu selge ilma selletagi. 
Kui isik vajab juhtumikorraldaja hinnangul jätkuvalt teenuse osutamist, esitab ..;Kui isik vajab juhtumikorraldaja hinnangul teenust edaspidigi, esitab ..






•	 praktiliselt - Sõna praktiliselt ei ole sama mis tegelikult, õigupoolest, peaaegu, enam-vähem.
Praktiliselt sama meeskond oli abiks ka eelmisel päeval toimunud ETV-Swedpanki noorte suusasarja IV osavõistluse korraldamisel ­Valgehobusemäel;Peaaegu ~ enam-vähem sama meeskond oli abiks ka eelmisel päeval (toimunud) ETV ja Swedbanki noorte suusasarja IV osavõistluse korraldamisel Valgehobusemäel

•	 järgselt - Seletus puudub

Viimasel nädalal on Tartus lumesaju­järgselt tegevuses olnud 13 autosahka ja puisturit ning 32 traktorit;Viimasel nädalal on Tartus lumesaju järel ~ pärast lumesadu olnud tegevuses 13 autosahka ja puisturit ning 32 traktorit
Eesti Vabariigis kehtiva Keskkonna­ järelevalve seaduse järgselt on kohalik omavalitsusorgan või asutus üks keskkonnajärelvalve teostajatest; Eesti Vabariigis kehtiva keskkonnajärelevalve seaduse järgi on kohalik omavalitsusorgan või asutus üks keskkonnajärelevalve tegijatest
Hoolitseda huvialaharidusteabe kättesaadavuse eest, tagada noortele võimalused huvialadega tegelemiseks võimalikult alalise elukoha järgselt, tagada kvalifitseeritud huviala­ juhtide olemasolu ning nende mitmekülgne täiendusõpe;Hoolitseda huviharidusteabe kätte­ saadavuse eest, tagada noortele võimalus tegeleda huvialadega võimalikult kodu lähedal, tagada kvalifitseeritud ~ oma valdkonda tundvad huvijuhid ja nende mitmekülgne täiendusõpe

•