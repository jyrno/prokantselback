Tarbeteksti muudavad keeruliseks ületuletuse teel tehtud lt-määrsõnad. Need saadakse nii, et määrsõnast (nt kohe) moodustatud omadussõnale (kohene) lisatakse määrsõna tunnus  -lt. Tulemus on koheselt, see tähendab aga täpselt sama mis kohe. Ületuletuse alus võib olla ka sõnaühend, nt veel kord > veelkordne > veelkordselt.
Saadame Teile veelkordselt .. arengukava aastani 2006 kinnitamiseks|Saadame (uuesti) Teile kinnitamiseks .. arengukava aastani 2006
Esmakordselt esimesse klassi astuva Sauga valla elanikuna rahvastikuregistrisse kantud lapse vanemale makstakse ühekordset toetust 1000 krooni|Esimest korda esimesse klassi astuva lapse vanemale makstakse ühe­ kordset toetust 1000 krooni juhul, kui laps on kantud rahvastikuregistrisse Sauga valla elanikuna
Töö käib ööpäevaringselt|Töö käib ööpäev ringi ~ ööpäev läbi ~ kogu ööpäeva
Otsekorralduslepingu sõlminud lapsevanemal arvestatakse iga­ kuiselt tema poolt valitud kuupäeval arvelduskontolt maha võlgnevus, mis koosneb antud kuu arvest ning eelmiste perioodide võlgnevusest|Otsekorralduslepingu sõlminud lapsevanemal arvestatakse iga(l) kuu(l) kindlal päeval, mille ta on ise valinud, arvelduskontolt maha summa, mis koosneb selle kuu arvest ning eelmiste perioodide võlast
