olema + kesksõna Öeldistäiteks olev v- või tav-kesksõna võib mõjuda bürokraatlikult.
Pakkumine on kehtiv 6 kuud|Pakkumine kehtib kuus kuud
Saku vald on jätkusuutlik ja AS Saku Maja on jätkuvalt tegutsev|Saku vald on jätkusuutlik ja AS Saku Maja tegutseb endiselt
Soovituslikud teemad, tööde esitamise tingimused ja lisainfo on leitav ministeeriumi kodulehel|Soovituslikud teemad, tööde esitamise tingimused ja lisainfo on ministeeriumi kodulehel
Unustamata, et demokraatlikus ühiskonnas on erakonnad vastutavad eelkõige oma valijate ees, peab Euroopa Liit pöörama Türgis tähelepanu arengutele rohujuuretasandil|Unustamata, et demokraatlikus ühiskonnas vastutavad erakonnad eelkõige oma valijate ees, peab Euroopa Liit pöörama Türgis tähelepanu arengule ~ sündmustele rohujuuretasandil