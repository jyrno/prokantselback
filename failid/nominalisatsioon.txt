•	aset leidma - Väljendverbi aset leidma kasutatakse kantseliidis tavaliselt tähenduses ‘toimuma, olema, juhtuma, ette tulema, esinema’. Tihti saab selle lihtsalt ära jätta, otsida lausest üles tegeliku tegevuse ja väljendada seda verbiga.

Euroopa rahvastikus domineerib negatiivne iive ja elanike vanus­ struktuuris leiab aset vanurite osakaalu kiire tõus;Euroopa rahvastiku iive on negatiivne ja vanurite osakaal kasvab kiiresti

•	 kuuluma - Nominalisatsioon, kuuluma on tühiverb.

Peale nende tööde lõpuleviimist kuulub arengukava korrigeerimisele;Pärast nende tööde lõpetamist tuleb ~ Kui need tööd on lõpetatud, tuleb arengukava korrigeerida
OÜ-le Kohila Maja kuulub kolmteist puurkaevpumplat, millest kolme ei kasutata ning kuuluvad perspektiivis likvideerimisele;OÜ-le Kohila Maja kuulub kolmteist puurkaevpumplat, millest kolme ei kasutata ja mis tulevikus suletakse

•	 teostama - Verb teostama tähendab ‘teoks tegema’, näiteks teostab oma kavatsusi, plaane, unistusi, õigusi. Enamasti on ta siiski ülearune, näiteks kontrolli või kontrollimist teostama pole midagi muud kui kontrollima ning viimast tulekski kasutada. Vahel tuleb kõne alla mõni vähem kasutatav tegusõna, kuigi nominalisatsioon võib alles jääda.

Menetlusteenistus on antud piirkonnas juba teostanud pistelist kontrollimist ja kindlasti teostab edaspidi kontrolli märgitud piirkonnas;Menetlusteenistus on nimetatud piirkonda juba pisteliselt kontrollinud ja teeb seda kindlasti ka edaspidi
Antoniuse Õue projekti raames rekonstrueeritakse Antoniuse Gildi kasutuses olev hoone Lutsu 5 ning teostatakse hoovi heakorratööd;Antoniuse õue projekti raames ~ projektiga rekonstrueeritakse Antoniuse gildi kasutuses olev hoone Lutsu 5 ning hoov heakorrastatakse

•	 toimuma - Nominalisatsioon, toimuma on tühiverb.

Ühelt poolt toimub rahvaarvu kasv arengumaades ning teiselt poolt arenenud riikide rahvaarvu vähenemine ja rahvastiku vananemine;Arengumaade rahvaarv kasvab, kuid arenenud riikide oma väheneb ja sealne rahvastik vananeb
Seni toimus vee- ja kanalisatsioonisüsteemide majandamine kahjumiga;Seni on vee- ja kanalisatsioonisüsteeme majandatud kahjumiga



•	 vajama - Järgmises näites on tühiverb vajama ning tegelikku tegevust kannab ümber­ vaatamine, mis on aga võõrmõjuline ühend. Asenduseks sobivad muutma, parandama või ka üle vaatama.

Tartu linnaruumi teisenemise tõttu vajavad ümbervaatamist linna transpordituiksoonte paiknemine ja läbilaskevõime;Tartu linnaruumi teisenemise tõttu tuleb muuta ~ parandada linna transpordituiksoonte asukohta ja läbilaskevõimet ~ tuleb üle vaadata linna transpordituiksoonte asukoht ja läbilaskevõime

•